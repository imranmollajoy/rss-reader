বগুড়া সদর থানার পরিদর্শক মো. শাহিনুজ্জামানকে মামলার তদন্তভার দেওয়া হয়েছে। পুলিশ এজাহারভুক্ত তিন আসামিকে গ্রেপ্তার করেছে। তাঁরা হলেন বগুড়া শহরের নিশিন্দারা খাঁপাড়ার শেখ সৌরভ, নিশিন্দারা পূর্বপাড়ার নাঈম হোসেন ও সুলতানগঞ্জপাড়ার আলী সোনার লেনের আজবিন রিফাত।

বগুড়া সদর থানার ভারপ্রাপ্ত কর্মকর্তা (ওসি) সাইহান ওলিউল্লাহ আজ এসব তথ্য নিশ্চিত করেন। তিনি বলেন, মামলার প্রধান তিন আসামিসহ সব আসামিকে গ্রেপ্তারে পুলিশের একাধিক দল মাঠে আছে।

গত সোমবার দিবাগত রাত দেড়টার দিকে শহরের নিশিন্দারা চকরপাড়া এলাকায় জোড়া হত্যাকাণ্ডের ঘটনা ঘটে। এ সময় দুজনকে কুপিয়ে হত্যা করা হয়। একজন গুলিবিদ্ধ অবস্থায় বগুড়ার শহীদ জিয়াউর রহমান মেডিকেল কলেজ হাসপাতালে ভর্তি।

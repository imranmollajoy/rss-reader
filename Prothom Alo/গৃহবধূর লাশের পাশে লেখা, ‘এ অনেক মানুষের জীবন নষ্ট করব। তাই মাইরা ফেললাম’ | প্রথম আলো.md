মিম আক্তারের লাশের পাশে পাঁচ পৃষ্ঠার চিঠি পেয়েছে পুলিশ। ওই চিঠি আল আমিন তাঁর মায়ের কাছে লিখেছেন। চিঠিতে তিনি তাঁর স্ত্রীকে হত্যা করেছেন বলে উল্লেখ আছে। তবে ওই চিঠি আল আমিনের লৈখা কি না, তা খতিয়ে দেখছে পুলিশ।

চিঠির কয়েক জায়গায় আল আমিন বিভিন্ন দোকানে বকেয়া, বিভিন্ন ব্যক্তির সঙ্গে টাকার লেনদেনের বিষয়ে উল্লেখ করেছেন। চিঠির অন্য অংশে লেখা, ‘নিজে একাই মইরা যাইতাম। কিন্তু এরে যদি বাঁচায়া রাইখা যাই, এ অনেক মানুষের জীবন নষ্ট করব। তাই মাইরা ফেললাম।’

চিঠির একটি অংশে লেখা, ‘মা, আমারে মাফ কইরা দিয়ো। অনেক স্বপ্ন ছিল তোমারে কোনো দিন কষ্ট দিব না। কিন্তু এমন একজন মানুষরে তুমি আমারে আইনা দিছো, যার অত্যাচার থেকে বাঁচতে এই সিদ্ধান্ত নিলাম। তিলে তিলে মরার চাইতে একবারে মরে গেলাম। সবাই আমারে মাফ কইরা দিয়ো। সে আমারে এই কয়েক মাসের মধ্যে মানসিক রোগী বানায়া ফেলছে।’

ত্রাণসামগ্রী বিতরণকালে উপস্থিত ছিলেন প্রথম আলো ট্রাস্টের নির্বাহী শামীম আহমেদ, গ্রামের সমাজকর্মী কুতুব উদ্দিন, প্রথম আলো বন্ধুসভা সিলেটের সভাপতি অন্তর শ্যাম, যুগ্ম সাধারণ সম্পাদক দেব দুলাল রায়, যুগ্ম সাধারণ সম্পাদক গায়ত্রী বর্মন, দপ্তর সম্পাদক সমরজিৎ হালদার, প্রশিক্ষণ সম্পাদক মাজেদুল ইসলাম, সদস্য সাজন বিশ্বাস, স্থানীয় বাসিন্দা মঈন উদ্দিন, ফখরুল ইসলাম, আলী হোসেন প্রমুখ।

গ্রামের সমাজকর্মী কুতুব উদ্দিন বলেন, ৫০টির মধ্যে ৩০টি পরিবারেই ছোট ছেলেমেয়েরা বাবাহারা ও স্ত্রীরা স্বামীহারা। পরিবারগুলো অসহায় থাকায় অনেক পরিবারে প্রতি বেলায় ভাত জুটে না। প্রতিবছরই বন্যা হয়ে মানুষের ঘরবাড়ি ভেঙে যায়। এতে মানুষের উন্নতি করার সুযোগ নেই। এই বন্যায় গ্রামে কেউ ত্রাণ নিয়ে আসেনি। প্রথম আলোই প্রথম ত্রাণ নিয়ে এসেছে। এর মাধ্যমে প্রমাণিত হয়েছে প্রথম আলো অসহায়দের পাশে থাকে। সত্য কথা প্রকাশের পাশাপাশি পত্রিকার এই কার্যক্রমের আরও সফলতা আসুক। এর আগে গতকাল মঙ্গলবার কোম্পানীগঞ্জ উপজেলার শিমুলতলা গুচ্ছগ্রামে ১৫০ বন্যার্ত পরিবারের মধ্যে ত্রাণসামগ্রী বিতরণ করে প্রথম আলো ট্রাস্ট।

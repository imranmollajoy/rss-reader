সিলেটের বিমানবন্দর থানার আম্বরখানা পুলিশ ফাঁড়ির ইনচার্জ উপপরিদর্শক (এসআই) সুজিত চক্রবর্তী বলেন, শুক্রবার দিবাগত রাত সাড়ে তিনটার দিকে চিনিবোঝাই ট্রাক আটক করা হয়েছে। এ সময় ছাত্রলীগের কয়েকজন নেতা-কর্মী সহযোগিতা করেছেন। ট্রাকে ১১৭ বস্তা ভারতীয় চিনি পাওয়া গেছে। এ ঘটনায় থানায় পুলিশ বাদী হয়ে মামলা দায়ের করেছে। তিনি বলেন, চিনিগুলো সিলেটের সীমান্তবর্তী উপজেলা কোম্পানীগঞ্জ থেকে সিলেটে আনা হচ্ছিল বলে ধারণা করা হচ্ছে। মামলায় ট্রাকচালকসহ অজ্ঞাত চোরাকারবারিদের আসামি করা হয়েছে। পুলিশ বিষয়টি তদন্ত করে অভিযুক্ত ব্যক্তিদের গ্রেপ্তারের অভিযান অব্যাহত রেখেছে।

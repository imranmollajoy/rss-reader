টি-টোয়েন্টি বিশ্বকাপ জেতায় ভারতীয় দলের জন্য বড় অঙ্কের অর্থ পুরস্কার ঘোষণা করেছে ভারত ক্রিকেট বোর্ড বিসিসিআই। সচিব জয় শাহ জানিয়েছেন, বিশ্বকাপজয়ী দলের খেলোয়াড়, কোচ ও সাপোর্ট স্টাফদের মোট ১২৫ কোটি রুপি পুরস্কার দেওয়া হবে।

পুরস্কারের অঙ্কে এটি আইসিসি থেকে দেওয়া অর্থের ছয় গুণের বেশি। শনিবার দক্ষিণ আফ্রিকাকে হারিয়ে বিশ্বকাপ জেতা ভারতকে সাড়ে ২৪ লাখ মার্কিন ডলার দিয়েছে আইসিসি, যা ভারতীয় মুদ্রায় প্রায় ২০ কোটি ৪২ লাখ রুপি।

খাদ্যমন্ত্রী আরও বলেন, ‘আমরা আগে এক ছাঁটাইয়ের চাল খেতাম। যার কারণে আমাদের এখন সিদ্ধান্ত নিতে হবে, এক ছাঁটাই বা দুই ছাঁটাইয়ের বেশি চাল ছাঁটাই করা যাবে না, তাতে পুষ্টিগুণ ঠিক থাকে। এই চিন্তাভাবনায় আমরা আছি। সেভাবে আমাদের আইনও তৈরি করা হয়েছে, বিধিমালা হচ্ছে, এখন নীতিমালা আমরা ছড়িয়ে দেব। আশা করছি, আগামী জুলাই মাসে সব মিলমালিককে ডেকে সিদ্ধান্ত জানিয়ে দেওয়া হবে।’

নারায়ণগঞ্জের জেলা প্রশাসক মাহমুদুল হকের সভাপতিত্বে অনুষ্ঠানে খাদ্য মন্ত্রণালয়ের সচিব ইসমাইল হোসেন, খাদ্য অধিদপ্তরের অতিরিক্ত মহাপরিচালক আবদুল্লাহ্ আল মামুন, র‌্যাব-১১-এর অধিনায়ক তানভীর মাহমুদ পাশা, অতিরিক্ত পুলিশ সুপার (প্রশাসন) আমীর খসরু, নারায়ণগঞ্জ সদর উপজেলা নির্বাহী কর্মকর্তা দেদারুল ইসলাম প্রমুখ বক্তব্য দেন।

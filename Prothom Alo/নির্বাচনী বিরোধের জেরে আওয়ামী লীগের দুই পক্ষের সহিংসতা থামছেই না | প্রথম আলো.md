রানীনগর ইউনিয়ন পরিষদের (ইউপি) সাবেক চেয়ারম্যান ও উপজেলা বিএনপির আহ্বায়ক তৌফিক হাসান বলেন, নির্বাচন হয়েছে আওয়ামী লীগের দুই প্রার্থীর মধ্যে। কিন্তু তাঁরা রোষানল থেকে মুক্তি পাননি। তাঁদের কার্যালয়, বাড়ি ভাঙচুর করা হয়েছে। বিনা কারণে তাঁকে হত্যা মামলার আসামি করা হয়েছে। তিনি ঘটনার সুষ্ঠু তদন্ত ও বিচার চান।

বর্তমান ইউপি চেয়ারম্যান জি এম তৌফিকুল আলম বলেন, ‘আমার জানামতে দীর্ঘদিন ধরে এলাকায় দুই পক্ষের বিরোধ চলছে। বিরোধের জেরে খুনের ঘটনাটি ঘটেছে। অন্যদিকে খুনের ঘটনাকে কেন্দ্র করে হামলা, ভাঙচুর ও লুটপাট হয়েছে। তবে কারা কেন করেছে, আমার জানা নেই। আইনশৃঙ্খলা রক্ষাকারী বাহিনী প্রতিদিন গ্রামে টহল দিচ্ছে। তাঁরা তদন্ত করলেই বিষয়টি বেরিয়ে আসবে।’

জানতে চাইলে পরাজিত প্রার্থী শাহিনুজ্জামান প্রথম আলোকে বলেন, নির্বাচনের পর জয়ী প্রার্থীর সমর্থকেরা তাঁর নেতা-কর্মীদের ওপর চড়াও হচ্ছেন। যাকে যেখানে পাচ্ছে, সেখানেই মারধর করছে। রানীনগরে তাঁর এক কর্মীকে কুপিয়ে হত্যা করা হয়েছে। তাঁরা বিষয়গুলো থানা-পুলিশকে জানিয়েছেন। কয়েকটি মামলাও করা হয়েছে। কিন্তু কোনো প্রতিকার পাননি।

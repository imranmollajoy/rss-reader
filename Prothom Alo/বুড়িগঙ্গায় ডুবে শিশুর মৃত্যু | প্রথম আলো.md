বুড়িগঙ্গা নদীতে ডুবে মো. মাইনুদ্দিন (৬) নামের এক শিশুর মৃত্যু হয়েছে। শুক্রবার বিকেল সাড়ে পাঁচটার দিকে রাজধানীর কামরাঙ্গীরচর এলাকায় এই ঘটনা ঘটে।

শিশুটির মামা মো. মিজান বলেন, তাঁর ভাগনে স্থানীয় শিশুদের সঙ্গে খেলতে নৌকা ঘাটে গিয়েছিলো। একপর্যায়ে নদীর পারের উচু স্থান থেকে নদীতে পড়ে যায়। খবর পেয়ে স্বজনেরা উদ্ধার করে সন্ধ্যা সাতটার দিকে ঢাকা মেডিকেল কলেজ হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।

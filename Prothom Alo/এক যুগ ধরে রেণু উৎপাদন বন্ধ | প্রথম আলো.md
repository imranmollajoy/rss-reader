গত মঙ্গলবার (২৫ জুন) সরেজমিনে দেখা যায়, খামার ব্যবস্থাপকের কার্যালয় হিসেবে ব্যবহৃত হচ্ছে জরাজীর্ণ একটি দোতলা ভবন। অফিসকক্ষের ছাদ ও দেওয়ালের পলেস্তারা খসে খসে পড়ছে। ঝুঁকি নিয়ে চলছে দাপ্তরিক কার্যক্রম। পাশেই টিনশেডের আবাসিক ভবন, সেটিও বেহাল। এর একটু সামনে বড় বড় আটটি পুকুর, তার মধ্যে ছয়টি পানিশূন্য। খামারের দক্ষিণ পাশে হ্যাচারির অবকাঠামো নষ্ট হয়ে পড়ে আছে।

খামারটির ব্যবস্থাপকের দায়িত্বে রয়েছেন মো. সেকেন্দার আলী। তিনি বলেন, ‘জরাজীর্ণ ভবনে ঝুঁকি নিয়ে কাজ করছি। চারটি পদের দুটি ফাঁকা পড়ে আছে। খামারের অবকাঠামো নষ্ট হয়ে গেছে।’

সেকেন্দার আলী আরও বলেন, এখানকার পানিতে প্রচুর পরিমাণে আয়রন। খামারের পুকুরগুলো বেশি গভীর নয়। তলদেশে বেলে মাটি। বাইরে পানি দিলেও থাকে না। পুকুরে পানিস্বল্পতা একটা বড় সমস্যা। এসব সমস্যার কারণেই মাছের রেণু উৎপাদন কার্যক্রম বন্ধ রয়েছে।

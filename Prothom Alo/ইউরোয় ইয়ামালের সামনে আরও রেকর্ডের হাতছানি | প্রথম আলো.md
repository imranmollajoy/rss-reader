খুব অল্প বয়সে পেশাদার ফুটবলে অভিষেক হওয়ায় ইয়ামাল বিভিন্ন পর্যায়ে সর্বকনিষ্ঠ খেলোয়াড়ের রেকর্ড ভেঙে চলেছেন। গত বছর এপ্রিলে বার্সেলোনার মূল দলের হয়ে অভিষেক তাঁর। ১৯২২ সালে আরমান্দো সাগির পর বার্সার সর্বকনিষ্ঠ খেলোয়াড় হিসেবে মূল দলে খেলার কীর্তি হয় তাঁর।

এ ছাড়া লা লিগায় সর্বকনিষ্ঠ খেলোয়াড় হিসেবে মাঠে নামা, গোল করা, গোল বানানোর (অ্যাসিস্ট) রেকর্ড গড়ার পাশাপাশি চ্যাম্পিয়নস লিগে দ্বিতীয় সর্বকনিষ্ঠ খেলোয়াড় হিসেবে মাঠে নামার কীর্তিও গড়েছেন। স্পেনের সর্বকনিষ্ঠ খেলোয়াড় এবং জাতীয় দলের হয়ে সবচেয়ে কম বয়সে গোলের রেকর্ডও তাঁর। ইউরো বাছাইয়ের ইতিহাসেও সর্বকনিষ্ঠ খেলোয়াড় হিসেবে গোলের রেকর্ড ইয়ামালের।

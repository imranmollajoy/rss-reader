সেদিন ব্রিজটাউনে ইংল্যান্ডের বিপক্ষে অস্ট্রেলিয়া করেছিল ২০১ রান। অস্ট্রেলিয়ার সব ব্যাটসম্যানই প্রায় ব্যাটিং করেন ২০০ এর আশপাশের স্ট্রাইকরেটে। শুধু ছন্দহীন ম্যাক্সওয়েলই ছিলেন ব্যতিক্রম। এরপর স্কটল্যান্ডের বিপক্ষেও আউট হন ৮ বলে ১১ রান করে। বাংলাদেশের বিপক্ষে করেছিলেন ১৪। এদিন অবশ্য অপরাজিত ছিলেন।

অস্ট্রেলিয়াকে এখন পর্যন্ত বিশ্বকাপে কঠিন পরীক্ষা খুব একটা দিতে হয়নি। গ্রুপ পর্বে ইংল্যান্ডের বিপক্ষে ম্যাচে সহজেই জিতেছে তারা। সুপার এইটে তাদের বড় ম্যাচটি হবে সোমবার রাতে, ভারতের বিপক্ষে। এমন ম্যাচে কিংবা সামনে সেমিফাইনাল, ফাইনালের বড় পরীক্ষায় পাস করতে ম্যাক্সওয়েল-জাদুর দরকার হবে অস্ট্রেলিয়ার। বিশেষ করে এমন কন্ডিশনে মাঝের ওভারগুলোতে স্পিনের বিপক্ষে মিডল অর্ডারে অস্ট্রেলিয়ার বড় দায়িত্ব নিতে হবে ম্যাক্সওয়েলকেই।

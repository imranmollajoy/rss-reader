গবেষণায় দেখা যায়, যাঁরা গাছপালা, সবুজ বাগান, ফুলের দিকে বেশি মনোযোগ দেন, তাঁদের উদ্বেগ কম। গবেষকেরা চোখের মণির নড়াচড়া বিশ্লেষণ করে এ তথ্য প্রকাশ করেন। পরিবেশবিজ্ঞানী হুইটনি ফ্লেমিং বলেন, ‘কোথায় তাকাচ্ছেন, তা আপনার মানসিক স্বাস্থ্যে প্রভাব ফেলে। আমরা দেখতে পেয়েছি, যাঁরা সবুজ উপাদানের দিকে ঘন ঘন তাকান, তাঁদের উদ্বেগের মাত্রা কম থাকে। বিভিন্ন গাছে যাঁদের মনোযোগ থাকে, তাঁদের মনের স্বাস্থ্য ভালো দেখা যায়। গাছ পর্যবেক্ষণ ও মানব অনুভূতির মধ্যে একটা আপেক্ষিক সম্পর্ক দেখা যাচ্ছে। প্রকৃতির সঙ্গে সামান্য সময়ের মিথস্ক্রিয়া মানসিক স্বাস্থ্যে ইতিবাচক পরিবর্তন আনে। যেসব শহরের কাঠামোয় সবুজের উপস্থিতি বেশি, সেখানকার অধিবাসীদের মানসিক স্বাস্থ্য উন্নত হয়। দৈনন্দিন জীবনে প্রকৃতির সঙ্গে কিছুটা সময় কাটালে শহরের বাসিন্দাদের মানসিক চাপ কমে।’  
সূত্র: ফোর্বস

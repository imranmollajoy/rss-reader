টেলিভিশনে বয়স্ক একজন প্রেসিডেন্টকে এমন হোঁচট খেতে দেখাটা লাখ লাখ দর্শকের জন্য কষ্টের। একটি পরীক্ষা ঘাড়ে নিয়ে বিতর্কে নেমেছিলেন বাইডেন। তা হলো, মার্কিনদের বোঝানো ৮১ বছর বয়সেও দায়িত্ব পালনে সক্ষম তিনি। তবে বিতর্কে ব্যর্থতার কারণে শেষ পর্যন্ত তাঁর বয়স নিয়ে মানুষের আশঙ্কাই যেন সত্যি হলো।

বৃহস্পতিবার বাইডেনের এই ব্যর্থতা নিয়ে সিএনএনের রাজনীতিবিষয়ক বিশ্লেষক ভ্যান জোনস বলেছেন, ‘এটা কষ্টের। আমি জো বাইডেনকে পছন্দ করি। তিনি একজন ভালো মানুষ। দেশকে ভালোবাসেন। যতটা পারেন দেশের জন্য করছেন। আজ রাতে দলের আত্মবিশ্বাস বাড়ানোর একটি সুযোগ ছিল তাঁর। তবে তিনি ব্যর্থ হয়েছেন। আমার মনে হয়, বাইডেন রাজনীতি ছেড়ে অন্য কিছু করুন—এমনটা অনেক মানুষই চাইবেন।’

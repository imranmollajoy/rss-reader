গ্লোবো জানিয়েছে, ২০০০ থেকে ২০০১ সালের মধ্যে প্রতিযোগিতামূলক ম্যাচে টানা ৬ ম্যাচ জয়শূন্য ছিল ব্রাজিল। এ ম্যাচগুলো ছিল ফিফা কনফেডারেশনস কাপ, বিশ্বকাপ বাছাই ও কোপা আমেরিকায়। তখন কানাডা ও জাপানের বিপক্ষে ড্রয়ের পর ফ্রান্স, অস্ট্রেলিয়া ও উরুগুয়ে ও মেক্সিকোর বিপক্ষে হেরেছিল ব্রাজিল। এ সময় ব্রাজিলের কোচ পদ থেকে এমারসন লেয়াও ছাঁটাই হন, তাঁর জায়গায় দায়িত্ব নেন লুই ফেলিপে স্কলারি। তাঁর হাত ধরেই ২০০২ বিশ্বকাপ জিতেছিল ব্রাজিল।

২০১৩ সালে এসে আবারও টানা পাঁচ ম্যাচ জয়হীন থাকে ব্রাজিল। এবার সব কটিই ছিল প্রীতি ম্যাচ। কলম্বিয়া, রাশিয়া ও ইতালির সঙ্গে ড্রয়ের পাশাপাশি আর্জেন্টিনা ও ইংল্যান্ডের বিপক্ষে হেরেছিল ‘সেলেসাও’রা।

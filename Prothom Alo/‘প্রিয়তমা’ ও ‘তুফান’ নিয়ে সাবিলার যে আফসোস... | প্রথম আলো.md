এদিকে বিশ্বস্ত একটি সূত্রে জানা গেছে, শাকিব খানের বিপরীতে নায়িকা হওয়ার প্রস্তাব আবারও পেয়েছেন সাবিলা। কথাবার্তাও কিছুটা এগিয়েছে। তবে চূড়ান্ত কিছু এখনো জানা যায়নি। অদূর ভবিষ্যতে হয়তো শাকিবের নায়িকা সাবিলা, এমন ঘোষণা আসতে পারে। আফসোস নিয়ে সাবিলা বললেন, ‘আসলে আমি বলব, “প্রিয়তমা” ও “তুফান” সিনেমায় কাজ না করা যে বোকামি ছিল, এখন তা বুঝতে পারছি। কারণ “প্রিয়তমা” ব্লকবাস্টার ছিল, “তুফান” তো এখন তুফান বইয়ে দিচ্ছে সিনেমাহলে। সেই সঙ্গে রায়হান রাফীর কাজ, রাফির কাজে সব সময় একটা ডিফারেন্ট ডাইমেনশন থাকে। সবচেয়ে বড় কথা, সুপারস্টার শাকিব খান।’

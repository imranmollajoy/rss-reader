স্বতন্ত্র বেতন স্কেলের দাবিতে এবার কর্মবিরতি পালনের ঘোষণা দিয়েছে বাংলাদেশ বিশ্ববিদ্যালয় শিক্ষক সমিতি ফেডারেশন। সোমবার ফেডারেশনের সভাপতি আখতারুল ইসলাম ও মহাসচিব নিজামুল হক স্বাক্ষরিত এক বিজ্ঞপ্তিতে এসব তথ্য জানানো হয়েছে।

বিজ্ঞপ্তিতে বলা হয়েছে, মঙ্গলবার থেকে বৃহস্পতিবার পর্যন্ত অর্ধদিবস কর্মবিরতি এবং রোববার পূর্ণদিবস কর্মবিরতি পালন করবেন শিক্ষকেরা। এর মধ্যে দাবি পূরণ না হলে আগামী সোমবার থেকে সর্বাত্মক কর্মবিরতি পালিত হবে। এই সময় সব ক্লাস, পরীক্ষা ও দাপ্তরিক কাজসহ সবকিছু বন্ধ রাখবেন শিক্ষকেরা।

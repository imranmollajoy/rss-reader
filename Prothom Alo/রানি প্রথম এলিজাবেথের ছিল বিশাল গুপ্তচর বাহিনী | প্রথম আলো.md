আলফোর্ড বিভিন্ন পুরোনো আর্কাইভ ঘেঁটে গুপ্তচরদের তথ্য বের করার চেষ্টা করছেন। লন্ডন টাওয়ারে সংরক্ষণব্যবস্থা ভালো না থাকায় অনেক নথি নষ্ট হয়ে গেছে।

তবে আলফোর্ড গবেষণা করে দেখেছেন, সেসিল অনেকটাই সংগঠিত গোয়েন্দা বাহিনী গড়ে তুলেছিলেন। লিসবন, ক্যালাইস, ব্রাসেলস, সেভিল, রোম, আমস্টারডাম, স্কটল্যান্ড, সুইডেনসহ বিভিন্ন শহরে তাঁর ২০ জনের বেশি গুপ্তচর ছিল। আলফোর্ড বলেন, গুপ্তচর হিসেবে সেসিল ব্যবসায়ীদের বেছে নিতেন, কারণ তাঁরা ভ্রমণের পাশাপাশি লেখাপড়া জানতেন। তাঁরা ইউরোপের ভাষা জানতেন এবং তাঁদের নিজস্ব নেটওয়ার্ক ছিল।

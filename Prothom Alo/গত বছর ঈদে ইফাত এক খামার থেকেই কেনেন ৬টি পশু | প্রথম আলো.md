৮ লাখ টাকায় কেনা গরু ঈদের ১০–১২ দিন আগে সাদিক অ্যাগ্রোর খামার বিক্রির জন্য নিয়ে যান ইফাত। এ বিষয়ে সাদিক অ্যাগ্রোর মালিক ইমরান হোসেন *প্রথম আলো*কে বলেন, ‘ইফাত বলেছিলেন, ছাগলের টাকা জোগাড় করতে একটু কষ্ট হচ্ছে। এই গরুর একটা দাম ধরে রেখে দেন। বাকি টাকা দিচ্ছি।’

সাদিক অ্যাগ্রোর কাছে ইফাত সেই গরুর দাম ৭ লাখ টাকা চেয়েছিলেন। তবে সাদিক অ্যাগ্রো ৬ লাখ টাকা বলেছিল। যদিও শেষ পর্যন্ত এ বিষয়ে সমঝোতা হয়নি। 

ঈদের সময় বিভিন্ন খামার থেকে দামি গরু–ছাগল কেনার টাকার উৎস কী, তা জানতে গতকাল বিকেল থেকে ইফাতের মুঠোফোনে কয়েক দফা যোগাযোগের চেষ্টা করেছে *প্রথম আলো*। তবে ফোন বন্ধ পাওয়া যায়।

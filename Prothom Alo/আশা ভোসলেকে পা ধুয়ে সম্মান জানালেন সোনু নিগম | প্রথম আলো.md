ভারতের কিংবদন্তি সংগীতশিল্পী আশা ভোসলে। দীর্ঘ গানের ক্যারিয়ারে উপহার দিয়েছেন কালজয়ী সব গান। ভারতীয় সংগীত ইন্ডাস্ট্রির একজন গুরু তিনি। সেই গুরুজনকে সম্মান দেখালেন জনপ্রিয় সংগীতশিল্পী সোনু নিগম। গায়িকাকে সম্মান দেওয়া সেই মুহূর্তের ভিডিও ভাইরাল সামাজিক মাধ্যমে।  
ভিডিওতে দেখা যাচ্ছে, আশা ভোসলে চেয়ারে বসে আছেন। তাঁর সামনে মেঝেতে বসে পড়েন গায়ক সোনু নিগম। প্রথমে গায়িকার দুই পায়ে চুম্বন করেন তিনি। পরে নিজ হাতে আশা ভোসলের দুই পা ধুয়ে দেন এবং ভেজা পা মুছেও দেন। গায়কের এই সম্মান প্রদর্শনের ভিডিও দেখে উচ্ছ্বসিত ভক্ত-অনুরাগীরা। প্রশংসিত হচ্ছেন সোনু নিগম।

দীর্ঘ ৫০ বছর ধরে শোলাকিয়ায় ঈদ জামাত আদায় করেন মো. খালেকুজ্জামান। তিনি বলেন, এবারও মাঠটিতে নামাজ আদায় করতে পেরে বেশ খুশি তিনি। এ রকম অনেকেই দূরদূরন্ত থেকে ঈদের নামাজ আদায় করে মনের আশা পূরণ করেন। নামাজ শেষে আল্লাহর সন্তুষ্টিতে মোনাজাত করে বাড়ি ফেরেন তাঁরা।

২০১৬ সালের ৭ জুলাইয়ের জঙ্গি হামলার বিষয়টি বিবেচনায় নিয়ে এবারও নিশ্ছিদ্র নিরাপত্তাব্যবস্থা নেয় জেলা ও পুলিশ প্রশাসন। সকাল থেকেই ঈদগাহ ময়দানে বিজিবি সদস্যসহ র‍্যাব, আর্মড পুলিশ ব্যাটালিয়ন, সাদাপোশাকে গোয়েন্দা পুলিশ ও বোমা ডিসপোজাল টিমের সদস্যদের তৎপরতা ছিল। ওয়াচ টাওয়ারসহ পুরো ঈদগাহ ময়দান সিসিটিভি ক্যামেরার আওতায় ছিল। এ ছাড়া ফায়ার ব্রিগেড, অ্যাম্বুলেন্সসহ মেডিকেল দল উপস্থিত ছিল।

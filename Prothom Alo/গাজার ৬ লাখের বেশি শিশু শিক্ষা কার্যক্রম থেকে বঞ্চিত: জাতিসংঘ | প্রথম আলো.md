বিবৃতিতে বলা হয়েছে, সংঘাত, যুদ্ধ ও আগ্রাসনে শিশুরাই প্রথম সবচেয়ে বেশি ক্ষতিগ্রস্ত হয়। গাজার যুদ্ধে অনেক শিশু নিহত হয়েছে এবং আহত হয়েছে। এ ক্ষত তাদের আজীবন বয়ে বেড়াতে হবে।  
এর আগে জাতিসংঘের বরাত দিয়ে গত মে মাসে গার্ডিয়ানের এক প্রতিবেদনে বলা হয়েছে, ২০২৩ সালের ৭ অক্টোবরে ইসরায়েলের হামলায় গাজার ৮০ শতাংশ স্কুল ধ্বংস বা ক্ষতিগ্রস্ত হয়েছে।

ফিলিস্তিনে ইসরায়েলের আগ্রাসনের শুরু হয় গত ৭ অক্টোবর। এর পর থেকে প্রায় ৩৮ হাজার ফিলিস্তিনি নিহত হয়েছেন। এর মধ্য শিশু ও নারীও আছেন। আহত হয়েছেন ৮৫ হাজার ৪৫২ জন। তবে নিহত ব্যক্তির সংখ্যা আরও বেশি বলে মনে করা হচ্ছে। কারণ, হাসপাতালে আসা হতাহত ব্যক্তিদের ভিত্তিতেই হালনাগাদ তথ্য দিয়ে থাকে স্বাস্থ্য মন্ত্রণালয়। কিন্তু ইসরায়েলি হামলায় বিধ্বস্ত ঘরবাড়ি ও স্থাপনার নিচে এখনো প্রায় ১০ হাজার লাশ পড়ে আছে বলে ধারণা করা হচ্ছে।  

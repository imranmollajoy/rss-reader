অভাবনীয়!

পাওয়ার প্লেতে ধুমধাড়াক্কা ব্যাটিং, স্পিনারদের দাপট, দলগুলোর রেকর্ড সংগ্রহ—এবারের টি-টোয়েন্টি বিশ্বকাপ শুরুর আগে আলোচনা ছিল এমন। অথচ বিশ্বকাপে দেখা যাচ্ছে এর পুরো উল্টো চিত্র। না, বিশ্বকাপ এখনো শেষ হয়নি, তবে এখন পর্যন্ত শেষ হওয়া প্রথম ৩৪টি (৪টি বৃষ্টির কারণে পরিত্যক্ত) ম্যাচই ভিন্ন চিত্রটা ফুটিয়ে তুলেছে।

বিশ্বকাপে ব্যাটসম্যানদের ব্যাটে রান নেই, চলছে পেসারদের একচ্ছত্র দাপট। ওভারপ্রতি ১০-১২ রান তোলার কথা তো ভুলেই যান, কোনোভাবেই উইকেট বাঁচাতেই ব্যাটসম্যানদের ঘাম ঝরছে। প্রমাণ চান?

প্রযুক্তিবিশ্বে চাউর রয়েছে যে নিজেদের বাসায় যতটা সম্ভব কম যন্ত্র ব্যবহার করে ডিজিটাল যন্ত্র ব্যবহারে ভারসাম্য আনতে সচেষ্ট থাকেন শীর্ষ প্রযুক্তিবিদেরা। দ্য ইনফরমেশনের এক সমীক্ষাও তা-ই প্রমাণ করে। তাদের সমীক্ষায় দেখা গেছে, প্রযুক্তি বিশ্বের ‘রাজধানী’ হিসেবে খ্যাত যুক্তরাষ্ট্রের সিলিকন ভ্যালির শিশুরা দেশটির অন্যান্য অঞ্চলের শিশুদের তুলনায় উল্লেখযোগ্য হারে কম যন্ত্র ব্যবহার করে। এ সমীক্ষার ফলাফল শীর্ষ প্রযুক্তিবিদদের শিশুদের স্ক্রিন টাইম নিয়ে অবস্থান আরও স্পষ্ট করে তুলে ধরে। জানা গেছে, প্রযুক্তিপ্রতিষ্ঠানের অনেক প্রধান নির্বাহী কর্মকর্তা নাকি শিশুদের স্ক্রিন টাইমে নজরদারি ও সীমাবদ্ধ করার জন্য লোকও নিয়োগ দিয়ে রেখেছেন। কয়েকজন শীর্ষ প্রযুক্তিবিদের অবস্থান দেখে নেওয়া যাক।

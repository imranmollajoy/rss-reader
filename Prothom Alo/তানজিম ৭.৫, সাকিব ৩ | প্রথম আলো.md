তৃতীয় পেস বোলারের না থাকা দলকে ভুগিয়েছে। পেস বোলারদের ওভার বাঁচানোর চেষ্টায় পাওয়ারপ্লেতে সাকিব আল হাসানকে দিয়ে বোলিং করানোটা ছিল ঝুঁকিপূর্ণ। এ কারণেই ভারত প্রাথমিক চাপটা উতরে যেতে পেরেছে। তানজিম হাসানের চোখে চোখ রেখে খেলার যে মানসিকতা, সেটি যত দ্রুত দলের অন্যদের মধ্যে সংক্রমিত হয় ততই মঙ্গল।

**মেহেদী হাসান ৬/১০**  
পাওয়ারপ্লে ও মিডল ওভার মিলিয়ে ৪ ওভারে ২৮ রান। পিচ, কন্ডিশন ও ম্যাচের পরিস্থিতি বিবেচনায় বেশ মিতব্যয়ী বোলিং। তবে দলের জন্য উইকেট নেওয়াটাও জরুরি।

**সাকিব আল হাসান ৩/১০**  
রোহিত শর্মার উইকেটটি পেলেও বোলিং ফর্ম বিবেচনায় পাওয়ারপ্লেতে বোলিং করানো ঝুঁকিপূর্ণ ছিল। ব্যাটিংয়েও অনুজ্জ্বল।

**তানজিম হাসান ৭.৫/১০**  
ভারতীয় ব্যাটসম্যানদের চোখে চোখ রেখে বোলিং করেছে। অল্প ব্যবধানে বিরাট কোহলি ও সূর্যকুমার যাদবের উইকেট নিয়ে দলকে কিছুটা হলেও ম্যাচে ফিরিয়ে এনেছিল।

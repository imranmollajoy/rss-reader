ইরানে গত কয়েকবারের নির্বাচনের মতোই এবারের নির্বাচনে ভোটার উপস্থিতি ছিল কম। ভোট গ্রহণ শেষ হওয়ার পরপরই গণনা শুরু হয়েছে। আজ শনিবার জানা যাবে কে হচ্ছেন দেশটির পরবর্তী প্রেসিডেন্ট।

আন্তর্জাতিক অঙ্গনে ইরানের প্রেসিডেন্টের ভূমিকা বড় করে দেখা হলেও দেশের প্রকৃত ক্ষমতা থাকে সর্বোচ্চ ধর্মীয় নেতার হাতে। ধারণা করা হচ্ছে, ইরানের সর্বোচ্চ ধর্মীয় নেতা আয়াতুল্লাহ আলী খামেনির ঘনিষ্ঠ কেউ এই নির্বাচনে জয় পাবেন।

আশা হারাচ্ছেন না সংস্কারপন্থী প্রার্থী পেজেকশিয়ান। তিনি বলেন, ইসরায়েল ছাড়া সব দেশের সঙ্গে ভালো সম্পর্ক গড়ে তুলতে চান তিনি।

ইরানে এবারের নির্বাচনে অংশ নেওয়া ধর্মীয় নেতা মোস্তাফা পুরমোহাম্মদির বিরুদ্ধে মানবাধিকার লঙ্ঘনের বিস্তর অভিযোগ রয়েছে।

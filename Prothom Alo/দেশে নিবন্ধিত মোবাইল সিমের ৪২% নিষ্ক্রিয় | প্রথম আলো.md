দেশে মোট নিবন্ধিত মুঠোফোন সিমের প্রায় ৪২ শতাংশ নিষ্ক্রিয়। আজ সোমবার বিকেলে জাতীয় সংসদে ডাক, টেলিযোগাযোগ ও তথ্যপ্রযুক্তি প্রতিমন্ত্রী জুনাইদ আহ্‌মেদ পলক এ তথ্য জানিয়েছেন।

স্পিকার শিরীন শারমিন চৌধুরীর সভাপতিত্বে সংসদের বৈঠকের শুরুতে প্রশ্নোত্তর টেবিলে উত্থাপন করা হয়।

স্বতন্ত্র সংসদ সদস্য আবদুল মালেক সরকারের প্রশ্নের জবাবে প্রতিমন্ত্রী জুনাইদ আহ্‌মেদ জানান, দেশে মোট নিবন্ধিত সিম ৩৩ কোটি ২৭ লাখ ৫৬ হাজার ৯৭০টি। এর মধ্যে সক্রিয় সিমের সংখ্যা ১৯ কোটি ৩৭ লাখ ৩০ হাজার।

আবদুল বারেক বিশ্বাস থাকেন রাজধানীর ধানমন্ডি এলাকায়। প্রথমে তিনি গিয়েছিলেন গাবতলী হাটে গরু কিনতে। সেখানে দামে মেলেনি। এরপর যান হাজারীবাগ হাটে। সেখানেও গরুর দাম শুনে বিরক্ত হয়ে যান তিনি। এই দুই হাট ঘুরে কম দামের আশায় উত্তরা দিয়াবাড়ি হাটে যান তিনি। এই হাটে দুই ঘণ্টা ঘুরে ১ লাখ ৩০ হাজার টাকায় পছন্দের গরু কিনেন তিনি।

গরু নিয়ে বাসায় যাওয়ার পথে আবদুল বারেক বিশ্বাসকে ক্ষুব্ধ দেখা গেল। বললেন, বিক্রেতারা অস্বাভাবিক দাম চাচ্ছেন।

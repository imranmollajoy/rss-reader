রউফ শুরুতে ভেবেছিলেন, কটূক্তি করা ওই ব্যক্তি ভারতীয়। তবে তিনি নিজেকে পাকিস্তানি দাবি করেন। সেই প্রসঙ্গ টেনে এনে রউফের আরেক সতীর্থ মোহাম্মদ রিজওয়ান এক্সে লিখেছেন, ‘যে ব্যক্তি হারিস রউফকে অসম্মান করেছে, সে পাকিস্তানি নাকি ভারতীয় ছিল, সেই আলোচনা একেবারেই অপ্রাসঙ্গিক। যা সত্যিই গুরুত্বপূর্ণ, তা হলো ওই ব্যক্তির মূল্যবোধ ও শিষ্টাচারের অভাব ছিল। বিশেষ করে পরিবারের সদস্যদের সামনে কোনো মানুষকে অসম্মান করার অধিকার কারও নেই। এ ধরনের ভয়ংকর আচরণ বন্ধ করতে হবে।’

নারায়ণগঞ্জের এক ব্যস্ততম পয়েন্ট হলো এই চাষাঢ়া। বিভিন্ন রুটের বিভিন্ন যানবাহনের চলাচল এই সড়কে। চাষাঢ়া থেকে চারদিকে চারটি সড়ক বিস্তৃত। চাষাঢ়া থেকে নিতাইগঞ্জ, চাষাঢ়া থেকে খানপুর হয়ে সিদ্ধিরগঞ্জ, চাষাঢ়া থেকে পঞ্চবটী হয়ে ঢাকা, চাষাঢ়া থেকে বিশ্বরোড হয়ে ঢাকার সড়কগুলো বিস্তৃত।

প্রতিদিন প্রায় হাজারো শিক্ষার্থী, চাকরিজীবী, ব্যবসায়ী ও পথচারীদের যাতায়াত এই স্থানে। এ ছাড়া এই পয়েন্টকে কেন্দ্র করে গড়ে উঠেছে শত রেস্টুরেন্ট ও বেশ কিছু শপিং কমপ্লেক্স। তাই ব্যস্ততম সড়কটিতে প্রাণের নিরাপত্তা সময়ের দাবি; বরং এই নিরাপত্তা নিশ্চিত করার প্রয়োজন ছিল আরও বেশ কিছু বছর আগে। কিন্তু আশ্চর্যের বিষয়, এই‌ গুরুত্বপূর্ণ স্থানে নেই কোনো প্রাণের নিরাপত্তা।

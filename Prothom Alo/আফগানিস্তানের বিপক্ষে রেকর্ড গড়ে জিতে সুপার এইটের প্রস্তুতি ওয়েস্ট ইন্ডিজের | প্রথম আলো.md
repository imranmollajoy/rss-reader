প্রথম ১৩ বলে ৩৬ রান করা পুরান, ইনিংসে পরের ২৭ বলে করেন মাত্র ১৯ রান। তবে নিজের ইনিংসের শেষ ১৩ বলে ঝড় বইয়ে করেছেন ৪৩ রান। ৮ ছক্কায় ৫৩ বলে ৯৮ রান করে ইনিংসের শেষ ওভারে রানআউট হয়েছেন পুরান। পুরানের ইনিংসটি এবারের বিশ্বকাপে এখন পর্যন্ত সর্বোচ্চ রানের ইনিংস। ৮ ছক্কার পথে ওয়েস্ট ইন্ডিজের হয়ে সর্বোচ্চ ছক্কার রেকর্ড গড়েছেন এই উইকেটকিপার ব্যাটসম্যান। ওয়েস্ট ইন্ডিজের হয়ে পুরানের ছক্কা এখন ১২৮টি। এর আগে ১২৪ ছক্কা নিয়ে শীর্ষে ছিলেন ক্রিস গেইল। স্বীকৃতি টি-টোয়েন্টিতে ষষ্ঠ ব্যাটসম্যান হিসেবে ৫০০ (৫০২) ছক্কার ক্লাবে পৌঁছেছেন পুরান। স্বীকৃত টি-টোয়েন্টিতে সবচেয়ে বেশি ১০৫৬টি ছক্কা আছে গেইলের।

**সংক্ষিপ্ত স্কোর**

ওয়েস্ট ইন্ডিজ: ২০ ওভারে ২১৮/৫ (পুরান ৯৮, চার্লস ৪৩, পাওয়েল ২৬, হোপ ২৫; গুলবদিন ২-০-১৪-২, নাভিন ৪-০-৪১-১)

আফগানিস্তান: ১৬.২ ওভারে ১১৪/১০ ( ইব্রাহিম ৩৮, ওমরজাই ২৩; ম্যাকয় ৩-০-১৪-৩, আকিল ৪-১-২১-১, মোতি ৪-০-২৮-২)

ফল: ওয়েস্ট ইন্ডিজ ১০৪ রানে জয়ী

ম্যাচসেরা: নিকোলাস পুরান

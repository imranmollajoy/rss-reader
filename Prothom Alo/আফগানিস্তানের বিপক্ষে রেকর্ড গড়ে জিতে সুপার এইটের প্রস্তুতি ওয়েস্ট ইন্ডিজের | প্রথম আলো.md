টি-টোয়েন্টি বিশ্বকাপ গ্রুপ পর্বের শেষ ম্যাচ। সুপার এইটে এই ম্যাচের ফল কোনো কাজে আসবে না। ‘সি’ গ্রুপ থেকে ওয়েস্ট ইন্ডিজ ও আফগানিস্তান দুই দল সুপার এইট আগেই নিশ্চিত করেছে। এমন এক ম্যাচেই আফগানিস্তানের বিপক্ষে রেকর্ড গড়ে সুপার এইটের প্রস্তুতি সেরেছে ওয়েস্ট ইন্ডিজ।

সেন্ট লুসিয়ায় টসে হেরে ব্যাটিং করতে নেমে নিকোলাস পুরানের ৯৮ রানের ইনিংসে ২১৮ রান তুলেছিল ওয়েস্ট ইন্ডিজ। যা এবারের বিশ্বকাপে সর্বোচ্চ ও টি-টোয়েন্টি বিশ্বকাপে ওয়েস্ট ইন্ডিজের সর্বোচ্চ সংগ্রহও। রেকর্ড সংগ্রহ তাড়া করতে নেমে ১১৪ রানে গুটিয়ে গেছে আফগানিস্তান। হেরেছে ১০৪ রানে। সুপার এইটে খেলার আগে এই হার রশিদ খানের দলের জন্য যেন ‘ওয়ার্নিং বেল।’

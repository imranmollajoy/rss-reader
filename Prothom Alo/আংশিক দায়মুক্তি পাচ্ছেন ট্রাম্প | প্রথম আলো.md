যুক্তরাষ্ট্রের প্রেসিডেন্ট থাকাকালে নেওয়া কিছু পদক্ষেপের জন্য বিচারের মুখোমুখি হওয়া থেকে রেহাই পাচ্ছেন ডোনাল্ড ট্রাম্প। আজ সোমবার মার্কিন সুপ্রিম কোর্ট এ সিদ্ধান্ত দিয়েছেন। আদালতের সিদ্ধান্ত অনুযায়ী, প্রেসিডেন্ট হিসেবে সংবিধানের অধীনে ট্রাম্প যেসব পদক্ষেপ নিয়েছিলেন, সেগুলোয় দায়মুক্তি পাবেন। তবে এখতিয়ারের বাইরে গিয়ে নেওয়া পদক্ষেপের জন্য দায়মুক্তি পাবেন না।

সুপ্রিম কোর্টের নয় সদস্যের বেঞ্চের ছয়জনই ট্রাম্পের দায়মুক্তির পক্ষে ছিলেন। বিপক্ষে ছিলেন তিনজন। আধুনিক যুক্তরাষ্ট্রের ইতিহাসে এই প্রথম সাবেক কোনো প্রেসিডেন্টকে অপরাধের অভিযোগ থেকে দায়মুক্তি দেওয়ার প্রশ্নে সিদ্ধান্ত দিলেন সুপ্রিম কোর্ট।

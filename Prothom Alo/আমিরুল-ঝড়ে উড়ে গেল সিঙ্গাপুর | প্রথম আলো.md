আমিরুলের সব গোলই পেনাল্টি কর্নারে। বাকি ২টি গোল রকি ও জয়ের। প্রথম কোয়ার্টারেই বাংলাদেশ ৪টি গোল করে জয় প্রায় নিশ্চিত করে ফেলে। দ্বিতীয় কোয়ার্টারে গোল আসে ১টি। তৃতীয় কোয়ার্টারে ২টি। শেষ দিকে গোলের জন্য আর তেমন ঝাঁপায়নি বাংলাদেশ।

টুর্নামেন্টের সর্বশেষ আসরে ওমানে সর্বোচ্চ গোলদাতা ছিলেন আমিরুল। করেছিলেন ৯ গোল। এবার প্রথম ম্যাচের সব আলো কেড়েছেন তিনিই। ইঙ্গিত দিয়েছেন, গতবারের সাফল্যকেও ছাপিয়ে যেতে চান।

সিঙ্গাপুর থেকে *প্রথম আলো*কে আমিরুল বলেছেন, ‘দিনটা ভালো কেটেছে। পেনাল্টি কর্নারগুলো ভালোভাবে কাজে লাগাতে পেরেছি। যে কারণে আমরা বড় জয় পেয়েছি প্রথম ম্যাচেই।’

বাংলাদেশ দলের কোচ হেদায়তুল ইসলামও খুশি। ফোনে বলেন, ‘গতবার আমরা এই টুর্নামেন্টে চ্যাম্পিয়ন ছিলাম। এবারও লক্ষ্য চ্যাম্পিয়ন হওয়া। প্রথম ম্যাচটা আমাদের আত্মবিশ্বাস দিয়েছে। এটা আমাদের জন্য খুব ভালো হয়েছে।’

বাংলাদেশের দ্বিতীয় ম্যাচ আগামীকাল বাংলাদেশ সময় বেলা ৩টায় শ্রীলঙ্কার সঙ্গে।

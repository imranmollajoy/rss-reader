নারী ফুটবলারদের ওপর হামলার ঘটনায় করা মামলার বাদী ছিলেন সাদিয়া নাসরিন। তিনি অভিযোগ করেন, মামলার দেখভাল ও সাক্ষ্য দেওয়ার জন্য সভাপতি ও সহসভাপতি তাঁদের কাছে টাকা দাবি করেছেন। তাঁর ভাষায়, ‘আসামিরা বর্তমানে জামিনে আছেন। ২৫ জুন মামলার শুনানি আছে। আমাদের একাডেমির লোকজন বলেছেন, আমি যেহেতু ক্লাবে নেই, তাঁরা আমার হয়ে সাক্ষ্য দেবেন না। ক্লাবের সভাপতিসহ অনেকে আসামিদের সঙ্গে সখ্য রেখে চলেন। মামলা তুলে নেওয়ার কথা বলছেন। মামলা নিয়ে বড় ঝামেলায় আছি। একসময় সবাই সঙ্গে ছিল, আস্তে আস্তে পিছুটান দিচ্ছে।’

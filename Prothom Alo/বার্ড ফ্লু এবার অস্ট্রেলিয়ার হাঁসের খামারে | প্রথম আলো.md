অস্ট্রেলিয়ার দ্বিতীয় বৃহত্তম সুপারমার্কেট চেইন কোলস সম্প্রতি তাদের বেশির ভাগ বিপণনকেন্দ্রে ডিম কেনা–বেচার ক্ষেত্রে কিছু সীমাবদ্ধতা আরোপ করেছে। সেখান থেকে কোনো ক্রেতা দুই কার্টনের বেশি ডিম কিনতে পারবেন না। তবে অন্য খুচরা বিক্রেতারা তেমন কোনো বিধি-নিষেধ দিচ্ছে না।

শিল্প কর্তৃপক্ষ এগস অস্ট্রেলিয়া বলেছে, বার্ড ফ্লুর প্রকোপের কারণে সরবরাহব্যবস্থা ব্যাহত হচ্ছে। তবে সেখানে একেবারেই ডিমের ঘাটতি নেই।

ওয়াট জনগণকে আশ্বস্ত করে বলেছেন, বিষয়টি তাদের নিয়ন্ত্রণে আছে।

অস্ট্রেলিয়ার সরকারি হিসাব অনুসারে, ১৯৭৬ সাল থেকে শুরু করে সবশেষ হাঁসের খামারে এভিয়ান ইনফ্লুয়েঞ্জা ভাইরাস শনাক্ত হওয়ার আগে পর্যন্ত অস্ট্রেলিয়ায় ৯ বার বার্ড ফ্লুর প্রকোপ দেখা গেছে। সব বারই পরিস্থিতি নিয়ন্ত্রণে আনতে সক্ষম হয়েছে কর্তৃপক্ষ।

কর্তৃপক্ষ বলছে, হাঁস ও মুরগির ডিম এবং গরুর মাংস খাওয়ায় ঝুঁকি নেই।

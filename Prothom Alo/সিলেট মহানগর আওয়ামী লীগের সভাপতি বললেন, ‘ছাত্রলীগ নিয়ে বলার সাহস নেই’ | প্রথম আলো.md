ছাত্রলীগ নেতাদের উদ্দেশে মাসুক উদ্দিন আহমদ আরও বলেন, ‘তোমরা আমার ছোট ভাই। তোমাদের আমি শাসন করতে পারি, করিও। সুতরাং আমার কথায় কেউ মন খারাপ করার কারণ নেই। তোমাদের ভবিষ্যতের জন্যই বলছি, পরে বলবে মাসুক ভাই বলছিলেন, না শুনে ভুল করছি। নেতা বলে গিয়েছিলেন, তাঁর কথা শুনলে আমাদের এই অবস্থা হতো না।’ সব সময় ভালো চিন্তার সঙ্গে খারাপ দিকও চিন্তা করার আহ্বান জানিয়ে তিনি বলেন, ‘এটা হলে ওটা হবে—বিষয়টি চিন্তা করতে হবে।’

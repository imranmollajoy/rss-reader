২০০৯ থেকে ২০১৮ সাল পর্যন্ত সরকারের অংশ ছিল শরিকেরা। এরপরের দুই মন্ত্রিসভায় ১৪ দলের শরিকদের জায়গা হয়নি। সমঝোতার মাধ্যমে নির্বাচনে অংশ নিলেও শরিকদের অভিযোগ, ভোটে তারা আশানুরূপ আসন পায়নি আওয়ামী লীগের অসহযোগিতার কারণে। এসব অসন্তোষের মীমাংসা হওয়ার আগে জোটগতভাবে কর্মসূচি পালন না করার ঘোষণা দিয়েছে ১৪ দলের শরিকেরা। জাতীয় পার্টি সরকারের সঙ্গে সমঝোতা করে বিরোধী দলে গেলেও তাদের সঙ্গেও দূরত্ব বেড়েছে আওয়ামী লীগের।

জানতে চাইলে লেখক ও রাজনৈতিক বিশ্লেষক মহিউদ্দিন আহমদ প্রথম আলোকে বলেন, একটি দলের ৭৫ বছর হওয়ার বিষয়টি দলের নেতা-কর্মীদের উদ্‌যাপনের বিষয় হতে পারে। তবে সাধারণ মানুষের কাছে মূল বিষয় হচ্ছে, দলটি তাদের কী দিতে পারছে? আওয়ামী লীগের টানা শাসনামলে অবকাঠামো উন্নয়নসহ নানা অর্জনের কথা বলা হয়। আবার এ সময় গণতন্ত্র ও ভোটাধিকারের বড় বিপর্যয় হয়েছে।

৭৫তম প্রতিষ্ঠাবার্ষিকী উপলক্ষে আওয়ামী লীগ তিন দিনব্যাপী নানা কর্মসূচি নিয়েছে। এসব আয়োজনের মধ্যে রয়েছে শোভাযাত্রা, সাংস্কৃতিক অনুষ্ঠান, আলোচনা সভা।

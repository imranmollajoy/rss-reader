জিহাদ ও সোবহানকে উন্নত চিকিৎসার জন্য পরিবারের লোকজন দিনাজপুর এম এম আবদুর রহিম মেডিকেল কলেজ হাসপাতালে ভর্তি করান। তাদের দুজনের জ্ঞান ফিরেছে। বর্তমানে দুজনেই শঙ্কামুক্ত।

ঘোড়াঘাট থানার পুলিশ পরিদর্শক (তদন্ত) দেবব্রত রায় প্রথম আলোকে বলেন, পানিতে ডুবে আবদুর রহমান নামের এক শিশুর মৃত্যু হয়েছে। নিহতের ঘটনায় থানায় একটি অপমৃত্যু মামলা করা হয়েছে। পরিবারের পক্ষ থেকে কোনো অভিযোগ না থাকায় আইনি প্রক্রিয়া শেষে ময়নাতদন্ত ছাড়াই আবদুর রহমানের মরদেহ পরিবারের কাছে হস্তান্তর করা হয়েছে।

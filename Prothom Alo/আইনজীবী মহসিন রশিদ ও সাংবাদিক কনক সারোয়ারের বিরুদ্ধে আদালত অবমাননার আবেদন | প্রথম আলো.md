আদালত অবমাননার অভিযোগে আইনজীবী মোহাম্মদ মহসিন রশিদ ও প্রবাসী সাংবাদিক কনক সারোয়ারের বিরুদ্ধে করা আবেদনটি আপিল বিভাগের পূর্ণাঙ্গ বেঞ্চে আগামী ৪ জুলাই শুনানির জন্য ধার্য করা হয়েছে। আজ বুধবার আপিল বিভাগের চেম্বার বিচারপতি মো. শাহিনুর ইসলাম এ দিন নির্ধারণ করেন।

ওই দুজনের বিরুদ্ধে আদালত অবমাননার অভিযোগে আবেদনটি করেন শহীদজায়া শ্যামলী নাসরিন চৌধুরী। আবেদনটি আজ চেম্বার আদালতের কার্যতালিকায় ওঠে। আদালতে আবেদনকারীর পক্ষে ছিলেন আইনজীবী তাপস কান্তি বল।

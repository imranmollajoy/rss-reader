নিখিল গুপ্তের বিষয়ে জানতে রয়টার্স যুক্তরাষ্ট্রের বিচার বিভাগের মুখপাত্রের সঙ্গে যোগাযোগ করেছিল; কিন্তু তিনি মন্তব্য করতে রাজি হননি। অন্যদিকে যুক্তরাষ্ট্রে নিখিল গুপ্তের আইনজীবী জেফরি চ্যাব্রোও এ বিষয়ে মন্তব্য করতে রাজি হননি।  

২০২৩ সালের সেপ্টেম্বরে কানাডা সরকার অভিযোগ করে, তাদের দেশে ২০২৩ সালের জুনে শিখ বিচ্ছিন্নতাবাদী নেতা হরদীপ সিং নিজ্জর হত্যার সঙ্গে ভারত সরকারের কর্মকর্তাদের হাত রয়েছে। তাদের গোয়েন্দা সংস্থার কর্মকর্তারা এই বিষয়ে অধিকতর তথ্য সংগ্রহ করছেন।  

ভারত কানাডার এই অভিযোগ অস্বীকার করে। কিন্তু এ ইস্যুতে উভয় দেশ পাল্টাপাল্টি পদক্ষেপ নেয়। কূটনীতিক প্রত্যাহার করে। এরপর গত নভেম্বরে যুক্তরাষ্ট্রের সরকারি কর্মকর্তারা অভিযোগ করেন, তাদের মাটিতে পান্নুন হত্যাচেষ্টার সঙ্গে ভারতের সরাসরি হাত রয়েছে। নিখিল গুপ্ত এই ষড়যন্ত্রের সঙ্গে জড়িত।

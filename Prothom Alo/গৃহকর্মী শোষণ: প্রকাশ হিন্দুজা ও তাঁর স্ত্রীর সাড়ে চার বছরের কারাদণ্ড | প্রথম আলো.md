হিন্দুজা পরিবারের বিরুদ্ধে জেনেভায় করা মামলাটির অভিযোগে বলা হয়, পরিবারটি তাদের আদিনিবাস ভারত থেকে সুইজারল্যান্ডে কর্মচারী নিয়ে আসত। আনার পর তাঁদের পাসপোর্ট নিয়ে নিত।

কৌঁসুলিদের দাবি, হিন্দুজা পরিবারের সদস্যরা তাঁদের কর্মচারীদের খুব কম বেতন দিতেন। তাঁদের ঘরের বাইরে যাওয়ার তেমন একটা সুযোগ ছিল না।  
হিন্দুজা পরিবার এসব অভিযোগ অস্বীকার করেছে।

হিন্দুজা পরিবারের বিরুদ্ধে অভিযোগকারী তিন কর্মচারীর সঙ্গে গোপনে একটি সমঝোতায় পৌঁছেছিল হিন্দুজা পরিবার। কিন্তু অভিযোগের ভয়াবহতার কথা বিবেচনা করে মামলাটি চালিয়ে যাওয়ার সিদ্ধান্ত নেন কৌঁসুলিরা।

জেনেভার কৌঁসুলি ইভেস বার্তোসা আদালতের কাছে প্রকাশ (৭৮) ও কমল হিন্দুজাকে (৭৫) সাড়ে পাঁচ বছর করে কারাদণ্ড দেওয়ার জন্য আবেদন করেন। মামলাটি শুরু হওয়ার পর থেকে স্বাস্থ্যগত কারণে আদালতে কোনো দিন উপস্থিত হননি প্রকাশ ও কমল হিন্দুজা।

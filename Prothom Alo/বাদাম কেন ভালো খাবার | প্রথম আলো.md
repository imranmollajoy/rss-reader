**নারী ও পুরুষ সবার কাজে আসে**

বিভিন্ন গবেষণায় দেখা যায়, বাদাম অনেক ক্যানসারের কোষের বৃদ্ধিকে ধীর করে। গবেষণায় দেখা যায়, যেসব পুরুষ সপ্তাহে অন্তত দুবার বাদাম খান, তাঁদের হৃদ্‌যন্ত্র বন্ধ হয়ে মৃত্যুর হার ৪৭ ভাগ কম থাকে। যেকোনো ধরনের করোনারি আর্টারির রোগে মৃত্যুর ঝুঁকি ৩০ ভাগ কমায়। যেসব নারী সপ্তাহে ১৪০ গ্রাম বাদাম খান, তাঁদের হার্ট অ্যাটাকের আশংকা ৩৫ ভাগ কম। প্রাপ্তবয়স্ক যাঁরা সপ্তাহে ৪-৫ বারের মতো বাদাম খেয়ে থাকেন, তাঁদের হার্ট অ্যাটাকের ঝুঁকি ৫০ ভাগের চেয়ে কম থাকে। বাদাম খেলে নারীদের টাইপ–২ ডায়াবেটিস হওয়ার ঝুঁকি কম থাকে।

**এক টুকরা বাদামের কাজ অনেক**

আখরোটে ভিটামিন ই থাকে, যা ফুসফুস ও প্রোস্টেট ক্যানসারের কোষের বৃদ্ধি কমিয়ে দিতে পারে। বাদামের গামা-টোকোফেরোল ক্যানসার কোষকে আক্রমণ করে। আখরোটে মেলাটোনিন থাকে। যা ক্যানসার কোষের বিকাশে বাধা তৈরি করে। অনেক বাদামে সেলেনিয়াম থাকে, যার অ্যান্টি–অক্সিডেন্টও ক্যানসারের বিরুদ্ধে লড়াই করে। যাঁরা নিয়মিত বাদাম খান, তাঁদের শরীরের উচ্ছলতা বাদাম না খাওয়াদের তুলনায় বেশি বোঝা যায়। বাদাম খেলে ক্ষুধার মাত্রা কমে যায় বলে কম খাবার খেতে উৎসাহ পান সাধারণ মানুষ।

<sup>সূত্র:\ রিডার্স\ ডাইজেস্ট</sup>

সেন্ট ভিনসেন্টে আজ টসে হেরে ব্যাটিংয়ে নেমে ২০ ওভারে ৬ উইকেটে ১৪৮ রানই তুলতে পেরেছিল আফগানিস্তান। তবে অস্ট্রেলিয়ার ইনিংসে দাপট দেখিয়েছে দলটির বোলাররা। গুলবদিন নাইব ৪ ওভারে ২০ রান দিয়ে নিয়েছেন ৪ উইকেট। ২০ রান দিয়ে নাভিন-উল-হকের উইকেট ৩টি। সব মিলিয়ে অস্ট্রেলিয়াকে ১৯.২ ওভারে ১২৭ রানে অলআউট করে দিয়েছে আফগানরা।

ওয়াসিম জাফর লিখেছেন, ‘নিজেদের দিনে আফগানরা যেকোনো দলকে হারানোর জন্য যথেষ্ট ভালো। আজ তারা নিজেদের সামর্থ্য অনুযায়ী খেলতে পেরেছে এবং খুব ভালো অস্ট্রেলিয়া দলকে হারিয়েছে। এটা উদ্‌যাপন করা উচিত। অভিনন্দন, ভালো খেলেছ।’

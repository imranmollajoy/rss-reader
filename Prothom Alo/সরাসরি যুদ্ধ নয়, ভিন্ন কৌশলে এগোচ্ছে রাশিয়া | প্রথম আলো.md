এ ধরনের হামলাগুলোর একটি বিষয়ে মিল রয়েছে। পশ্চিমা কর্মকর্তারা মনে করছেন, এ ধরনের হামলাগুলোর সঙ্গে রাশিয়ার সংশ্লিষ্টতা রয়েছে। এগুলো আদতে দেখতে ছোট ও বিচ্ছিন্ন মনে হলেও এগুলো একসঙ্গে জুড়ে নিরাপত্তাবিশেষজ্ঞরা একে পশ্চিমাদের বিরুদ্ধে রাশিয়ার সংকর (হাইব্রিড) যুদ্ধ হিসেবে বর্ণনা করেছেন।

গত সপ্তাহে কানাডায় এক অনুষ্ঠানে পশ্চিমা সামরিক জোট ন্যাটোর মহাসচিব ইয়ানেস স্টলটেনবার্গ বলেন, ‘আমরা এমন কিছু হুমকির সম্মুখীন, যা সম্পূর্ণ সামরিক হামলা নয়, যেগুলোর মধ্যে এ ধরনের সংকর হুমকি রয়েছে। এর মধ্যে আমাদের রাজনৈতিক প্রক্রিয়ায় হস্তক্ষেপ, রাজনৈতিক সংস্থাগুলোর আস্থা নষ্ট করে দেওয়া, ভুয়া তথ্য ছড়ানো, সাইবার আক্রমণ এবং আমাদের গুরুত্বপূর্ণ স্থাপনাগুলোতে নাশকতামূলক কর্মকাণ্ডের মতো ঘটনা রয়েছে।’

যুক্তরাষ্ট্রের এবারের প্রেসিডেন্ট নির্বাচন ইউক্রেনের জন্য যতটা গুরুত্বপূর্ণ, ততটা হয়তো আর কোনো দেশের জন্য নয়।

রাশিয়ার বিরুদ্ধে যুদ্ধে মার্কিন অর্থ এবং অস্ত্র কিয়েভের জন্য কতটা গুরুত্বপূর্ণ, সেটা আর বলার অপেক্ষা রাখে না। যদিও হাতে গোনা কয়েকজন বিশ্বাস করেন, যুক্তরাষ্ট্র সরে গেলও ইউক্রেনকে খুব বেশি অসুবিধায় পড়তে হবে না। ইউরোপ দ্রুত ও সহজে শূন্যস্থান পূরণ করতে পারবে।

বিশ্ব রাজনীতিতে বিষয়টি নিয়ে জোর আলোচনা চললেও কিয়েভের বাসিন্দাদের কাছে অবশ্য আপনি যেমনটা প্রত্যাশা করছেন, মার্কিন নির্বাচন তার চেয়ে কম গুরুত্ব পাচ্ছে।

কিয়েভের এক বাসিন্দা এ বিষয়ে বলেছেন, মনে হচ্ছে নভেম্বর এখনো অনেক দূরে। তাঁরা বরং রাশিয়ার বাড়তে থাকা আক্রমণ এবং ইউক্রেন বাহিনীর তাদের প্রতিহত করার যুদ্ধের দিকে অধিক মনোযোগ দিচ্ছেন।

দুই প্রার্থী তাঁদের নির্বাচনী প্রচারে ইউক্রেন নিয়ে কী বলছেন, সে বিষয়েও তাঁরা সচেতন। ট্রাম্পের কথা বলতে গেলে এখানকার বিশ্লেষকেরা জানানে, তিনি এ যুদ্ধ শেষ করার কথা বলেছেন এবং সেখানে সহায়তা পাঠানো বন্ধ করার কথাও।

অনেকের আশঙ্কা, ট্রাম্প ক্ষমতায় এলে তিনি ইউক্রেনকে এমন চুক্তিতে যেতে বাধ্য করতে পারেন, যেটা তাদের পছন্দ হবে না। তবে বিশেষজ্ঞরা সতর্ক করে বলেছেন, একজন প্রেসিডেন্ট কী সিদ্ধান্ত নেবেন, সেটার ওপর সব কিছু নির্ভর করে। একজন প্রার্থী নির্বাচনী প্রচারণার সময় বা বিতর্কের সময় কী বলছেন, সেটা ততটা গুরুত্বপূর্ণ নয়।

সেইসঙ্গে সবাই এটাও বুঝে গেছেন, যদি জো বাইডেনই আবার জেতেন, তবুও ইউক্রেনের চ্যালেঞ্জ শেষ হবে না। বরং প্রশ্ন উঠবে, কংগ্রেস কত দিন সহায়তা অব্যাহত রাখবে।

তাই ইউক্রেনের জন্য এই নির্বাচন গুরুত্বপূর্ণ হলেও আপাতত তাদের দর্শক হয়েই থাকতে হচ্ছে।

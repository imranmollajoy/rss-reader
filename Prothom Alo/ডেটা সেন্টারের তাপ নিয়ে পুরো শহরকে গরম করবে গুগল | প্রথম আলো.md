গত কয়েক বছরে বিভিন্ন ডেটা সেন্টারের ব্যবহার বেড়েছে অনেকভাবে। হালের চমক এআইয়ের কারণে ডেটা সেন্টারে কাজের পরিমাণ বেড়েছে। আর কাজ বাড়া মানেই তাপশক্তি বেশি নিঃসরণ হওয়া। ডেটা সেন্টারের বিভিন্ন সার্ভার থেকে উৎপন্ন তাপ পুনর্ব্যবহার করে পরিবেশের ওপর ইতিবাচক প্রভাব তৈরির কাজ শুরু করেছে গুগল।

গুগল এখন কৃত্রিম বুদ্ধিমত্তাসংক্রান্ত প্রযুক্তি ও সেবায় বেশি মনোযোগ দিচ্ছে। এআইকে প্রশিক্ষণ ও চালানোর জন্য নতুন ও আরও শক্তিশালী ডেটা সেন্টারের প্রয়োজন হচ্ছে। এসব ডেটা সেন্টারে নতুন করে বিদ্যুতের চাহিদা বাড়ছে। জীবাশ্ম জ্বালানিনির্ভর বিদ্যুৎকেন্দ্র থেকেই আপাতত চাহিদা মেটাতে হচ্ছে। গুগল সেই চ্যালেঞ্জ মোকাবিলা করতে নবায়নযোগ্য শক্তির উৎস খুঁজছে।

তবে কোপা আমেরিকা সামনে রেখে সামাজিক যোগাযোগমাধ্যম ইনস্টাগ্রামে গতকাল একটি পোস্ট করেছেন আগুয়েরো। সেখানে আর্জেন্টিনার পতাকায় মোড়ানো দুটি ছাগল ও নিজের ছবি পোস্ট করে ক্যাপশনে লিখেছেন, ‘সবার উদ্দেশ্যে, এই “গোটস” দুটি কারা? মন্তব্য করুন, আমি পড়ব।’

সেখানে হ্যাশট্যাগ দিয়ে তিনি লিখেছেন, ‘“গোটস”রা চলে এসেছে।’ “গোটস” মানে কী, সেটা নিশ্চয়ই সবারই জানা—গ্রেটেস্ট অব অল টাইম। বাংলায় যার অর্থ, সর্বকালের সেরা।

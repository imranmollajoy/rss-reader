এলাকাবাসী আরও বলেন, এই সড়কের জন্য চার জেলার কয়েক হাজার মানুষকে যানবাহন নিয়ে অনেক ভোগান্তির শিকার হতে হচ্ছে। এর মধ্যে হবিগঞ্জের আজমিরীগঞ্জ, বানিয়াচং, নেত্রকোনার কালিয়াজুরি, সুনামগঞ্জের শাল্লা, দিরাই, শামারচর ও কিশোরগঞ্জের ইটনা, মিঠামইনের মানুষজন এখান দিয়ে চলাচল করে। এ ছাড়া হাওরাঞ্চলসহ বিভিন্ন জায়গা থেকে চামড়া বন্দর হয়ে দেশের বিভিন্ন অঞ্চলে বিপুল পরিমাণ ধান, কয়লা, পাথর, বালু আনা–নেওয়া করা হয়। এতে প্রায়ই তীব্র যানজটের পাশাপাশি অনেক সময় ট্রাকসহ বিভিন্ন গাড়ি উল্টে দুর্ঘটনাও ঘটে।

বছরখানেক আগে ট্রাক উল্টে গিয়ে এক চালক মারা যান। এসব কারণে চামড়া বন্দরের প্রায় এক কিলোমিটার সড়কের সংস্কারকাজ দ্রুত শেষ করার দাবি জানান ব্যবসায়ীসহ স্থানীয় বাসিন্দারা।

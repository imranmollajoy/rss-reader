ভালো নেই ‘কুঁড়েঘর’ ব্যান্ডদলের ভোকাল তাসরিফ খান। তাঁর ডান চোখের ভেতরের দিকে টিউমার ধরা পড়েছে। সামাজিক মাধ্যমে নিজেই দিলেন এই দুঃসংবাদ। শুক্রবার ফেসবুকে দেওয়া স্ট্যাটাসে এ তথ্য জানান তাসরিফ। পোস্টে গায়ক বলেন, ‘আমার ডান চোখের ভেতর দিকে টিউমার ধরা পড়েছে। আমার জন্য দোয়া করবেন।’  
গায়কের এই স্ট্যাটাসের পরই উদ্বিগ্ন হয়ে পড়েন ভক্তরা। দ্রুত আরোগ্য কামনা করেন জনপ্রিয় এই সংগীতশিল্পীর। কমেন্ট বক্স ভরে উঠেছে একের পর এক মন্তব্যে। ভক্তদের সান্ত্বনা জানিয়ে তাসরিফ লেখেন, ‘একদম দুশ্চিন্তা করার প্রয়োজন নেই। আপনাদের যে কারও দোয়া কবুল হয়ে গেলে দেখবেন আল্লাহর দয়ায় দ্রুত সুস্থ হয়ে গেছি ইনশা আল্লাহ।’  
জানা গেছে, বেশ কিছুদিন ধরে গায়কের ডান চোখে অঞ্জলির মতো সমস্যা দেখা দেয়। চিকিৎসকের কাছে গিয়ে করান পরীক্ষা। এরপরই চোখের টিউমার ধরা পড়েছে বলে জানতে পারেন তিনি। এখন সার্জারির মাধ্যমে টিউমার অপসারণ করতে হবে। গত বছরও অসুস্থ হয়েছিলেন তাসরিফ খান। জানিয়েছিলেন তিনি ‘ফেসিয়াল প্যারালাইসিস’ রোগে আক্রান্ত। তবে কয়েক মাস বিশ্রামের পর সেরে ওঠেন তাসরিফ।

দিনাজপুর মেডিসিন ক্লাব থেকে মেয়ের জন্য নিয়মিত রক্ত সহায়তা পান এক অভিভাবক। তাঁর মেয়ে তানহা পঞ্চম শ্রেণির শিক্ষার্থী। মুঠোফোনে ওই অভিভাবক বলেন, ‘৬ মাস বয়সে মেয়ের থ্যালাসেমিয়া ধরা পড়ে। প্রতি মাসে বি পজিটিভ গ্রুপের এক ব্যাগ করে রক্ত দিতে হয়। প্রথম প্রথম অনেক কষ্ট হয়েছিল রক্ত জোগাড় করতে। পরে মেডিসিন ক্লাবের খোঁজ পাই। তিন বছরের বেশি সময় ধরে ওই ক্লাবের সদস্যরা নিয়ম করে মেয়ের জন্য রক্ত জোগাড় করে দিচ্ছেন।’

সন্ধানী, মেডিসিন ক্লাবের মতো দিনাজপুরে বর্তমানে ডজনখানেকের স্বেচ্ছাসেবী সংগঠন রক্তদান কার্যক্রমের সঙ্গে যুক্ত আছে। এর মধ্যে রক্তদান সমাজকল্যাণ সংস্থা, বিরামপুর ব্লাড ব্যাংক, জাগরণ ব্লাড ফাউন্ডেশন, নীড ফর ব্লাড, ফুলবাড়ী ব্লাড ব্যাংক, বর্ণমালা ব্লাড ব্যাংক, লাল বিন্দু ফাউন্ডেশন, বাঁধন, প্রথম আলো বন্ধুসভা, জনশক্তি ব্লাড ব্যাংক, রক্তবন্ধু, তৈয়বা মজুমদার, রেড ক্রিসেন্ট সোসাইটি, ব্লাড ডোনেশান সোসাইটি কাজ করছে। এ ছাড়া ব্যক্তিপর্যায়ে অনেকেই রক্তদান করছেন।

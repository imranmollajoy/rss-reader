স্থানীয় বাসিন্দারা জানান, চলমান মৌসুমে দোহারের বিভিন্ন স্থানে বিষধর রাসেল ভাইপার সাপ দেখা গেছে। বিলাশপুরের মাঝিরচর ও নয়াবাড়ি ইউনিয়নের বাহ্রাঘাট এলাকা দিয়ে রাসেল ভাইপার পদ্মা নদী হয়ে লোকালয়ে প্রবেশ করেছে। সম্প্রতি রাসেল ভাইপার শনাক্ত করে পিটিয়ে মেরেও ফেলা হয়েছে। তাঁরা ধারণা করছেন, বর্ষার নতুন পানি আসার সঙ্গে সঙ্গে বেশ কিছু জায়গায় রাসেল ভাইপার  দেখা গেছে।

শাহিন মোল্লা নামের স্থানীয় এক বাসিন্দা জানান, ‘এই প্রজাতির সাপ খুব ভয়ংকর ও মারাত্মক। তাই বিষয়টি নিয়ে আমরা খুব চিন্তিত ও ভয়ে আছি।’

শাহিন মোল্লা আরও বলেন, বাড়ির শিশুরা নদীর পাড়ে খেলা করে; সেখানে সাপের উপস্থিতি বাড়তে থাকলে ঝুঁকি বাড়বে।

ভারতের কেন্দ্রীয় সরকার মাতৃত্বকালীন ছুটির বিষয়ে বড় পরিবর্তন এনেছে। এখন থেকে দেশটির সরকারি কর্মচারীদের সঙ্গে ১৮০ দিন পর্যন্ত মাতৃত্বকালীন ছুটি পাবেন গর্ভ ভাড়ার (সারোগেট) মাধ্যমে সন্তান জন্ম দেওয়া নারী কর্মীরাও। দুই মা-ও টানা ছয় মাসের মাতৃত্বকালীন ছুটি পাবেন।

১৯৭২ সালের সিভিল সার্ভিসেস (ছুটি) বিধিমালা সংশোধন করে দেশটির কর্মী ও প্রশিক্ষণ বিভাগ ১৮ জুন এ বিষয়ে একটি প্রজ্ঞাপন জারি করেছে। প্রজ্ঞাপনে বলা হয়েছে, সারোগেট মায়েদের ক্ষেত্রে শর্ত থাকবে, এ ধরনের নারীর জীবিত সন্তানের সংখ্যা দুইয়ের কম হতে হবে। সরকার সারোগেসির ক্ষেত্রে পিতৃত্বকালীন ছুটিরও অনুমতি দিয়েছে।

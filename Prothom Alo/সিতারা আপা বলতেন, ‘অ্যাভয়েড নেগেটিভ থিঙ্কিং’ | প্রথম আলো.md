৩.

বছরের পর বছর পেরিয়ে যায়, বুঝি না কেন একই বেদনাবোধ, একই হাহাকার জারিত হয় সমস্ত সত্তায়। যখন ‘চারপাশে সব মুখস্থ মানুষ দেখি’, ভণ্ডামি আর শঠতায় ভরা সম্পর্ক দেখি, তখনই মনে পড়ে সিতারা আপার কথা। আয়নার পারদে নিজেকে শুধাই, আমরা, এ কালের প্রজন্ম কি তাঁর মতো জীবনের কথা বলতে পারব? তাঁর মতো সরল ও সত্য-সাহসে দাঁড়াতে পারব যেকোনো পরিস্থিতির মুখোমুখি?

ড. সিতারা পারভীন আমার শিক্ষক ছিলেন। বলা ভালো, এখনো আছেন। সিতারা আপা প্রায়ই বলতেন, ‘অ্যাভয়েড নেগেটিভ থিঙ্কিং (নেতিবাচক চিন্তা এড়িয়ে চলো)। দেখো, এতেই অনেক সমস্যার সমাধান হয়ে যাবে।’ সামান্য এই দর্শন একসময় আমাকে আমূল আলোড়িত করেছিল। আমি এখনো আপার এ কথা বিশ্বাস করি, মান্য করি এবং প্রয়োগ করার চেষ্টা করি।

১৯ বছর হলো সিতারা আপার বিদায়ের কাল। আমাদের প্রিয় শিক্ষক, প্রিয় মানুষ সিতারা পারভীনের মৃত্যুদিনে আজ তাঁকে স্মরণ করছি গভীর শ্রদ্ধা, পরম মমতা আর ভালোবাসায়।

**ফিরোজ চৌধুরী:** সহকারী সম্পাদক, প্রথম আলো

<a href="/cdn-cgi/l/email-protection" class="__cf_email__" data-cfemail="abcdc2d9c4d185c8c3c4decfc3ded9d2ebccc6cac2c785c8c4c6">[email protected]</a>

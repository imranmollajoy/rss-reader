তখন বাংলাদেশ ব্যাট করছিল। সেন্ট ভিনসেন্টে বৃষ্টিভেজা রাতে ইনিংসের ১১.৪ ওভারে নামে আরেক দফা বৃষ্টি। তবে সেই সময় বৃষ্টির গতি যা ছিল, তাতে ম্যাচ চালিয়ে যেতেন আম্পায়াররা।

ঠিক সেই মুহূর্তে ডাগআউট থেকে দলকে খেলার গতি কমিয়ে দেওয়ার ইশারা দেন আফগানিস্তানের প্রধান কোচ জোনাথন ট্রট। কিছুক্ষণ পর ঝুম বৃষ্টি নামলে যেন আম্পায়াররা খেলা বন্ধ করেন, আর খেলোয়াড়েরা মাঠ ছেড়ে চলে যেতে পারেন। কারণ, ডিএলএস পদ্ধতিতে বাংলাদেশ তখন ২ রানে পিছিয়ে ছিল। মানে, আর খেলা না হলে জিতত আফগানিস্তান।

সাড়া ফেলেছে ‘কল্কি ২৮৯৮ এডি’। নাগ অশ্বিন পরিচালিত সায়েন্স-ফিকশনধর্মী ছবিটি যেন বক্স অফিসের খরার বুকে সবুজ প্রাণ এনে দিয়েছে। ছবিটি এরই মধ্যে ব্লকবাস্টারের পথে বেশ এগিয়ে গেছে।  
‘কল্কি ২৮৯৮ এডি’ ছবির মুক্তির অপেক্ষায় যে সিনেমা দর্শকেরা ছিলেন, তা বক্স অফিসের দিকে তাকালেই বোঝা যাচ্ছে। আয়ের দিক থেকে ছবিটি অনেক ব্লকবাস্টার ছবিকে ইতিমধ্যে পেছনে ফেলে দিয়েছে।

মুক্তির মাত্র চার দিনের মধ্যে ‘কল্কি’ বিশ্বের বক্স অফিসে ৫০০ কোটি টাকার বেশি ব্যবসা করে ফেলেছে। গত ২৭ জুন মুক্তি পেয়েছে নাগ অশ্বিনের এই ছবি। ওপেনিং ডেতেই ‘কল্কি’ দারুণ ব্যবসা করেছে। আর প্রথম সপ্তাহান্তেও দুরন্ত গতিতে ছুটতে দেখা গেছে ‘কল্কি’কে। আর ছুটবে না-ই বা কেন।

মামলার অভিযোগে বলা হয়, ২০২১ সালের ৩ ডিসেম্বর রাঙ্গুনিয়ার বাসিন্দা সোহেলের সঙ্গে বিয়ে হয় এ্যানি আক্তারের। বিয়ের পর থেকে এ্যানিকে যৌতুকের জন্য নির্যাতন করতে থাকে। শেষে ১ লাখ টাকা যৌতুকের জন্য নির্যাতনের মাত্রা বাড়তে থাকে। ক্যানসারে আক্রান্ত বাবার কাছ থেকে ৫০ হাজার টাকা এনে স্বামীকে দেন। এরপরও থামেনি নির্যাতন। গত ২ মে হাটহাজারীর বুড়িশ্চর এলাকার ভাড়া বাসায় এ্যানি আক্তারের দুই পা চুলায় দিয়ে পুড়িয়ে দেওয়া হয়।

জানতে চাইলে অভিযোগ অস্বীকার করে মো. সোহেল প্রথম আলোকে বলেন, তাঁর স্ত্রী মৃগী রোগী। চা করতে গিয়ে মাটির চুলায় দুই পা ঢুকে যায়। তিনি কোনো যৌতুক দাবি করেননি।

মো. মতিউরের গ্রামের বাড়ি বরিশালের মুলাদী, প্রথম স্ত্রীর বাড়ি নরসিংদীর রায়পুরা এবং দ্বিতীয় স্ত্রীর বাড়ি ফেনীর সোনাগাজীতে। তিনটি জায়গাতেই তাঁর স্বজনদের সঙ্গে কথা বলেছে *প্রথম আলো*। তিনি এখন কোথায়, এ বিষয়ে স্বজনেরা নিশ্চিতভাবে কিছু জানাতে পারেননি।

দুর্নীতিতে অভিযুক্তরা সহজেই দেশ ছেড়ে পালিয়ে যাচ্ছেন, গতকাল সাংবাদিকদের এমন এক প্রশ্নে পুলিশের মহাপরিদর্শক (আইজিপি) চৌধুরী আবদুল্লাহ আল-মামুন বলেন, পুলিশ যা করে, আইন মেনেই করে। তবে পুলিশ চাইলে যে কাউকে যেকোনো সময় স্টপ (থামানো) করতে পারে না। এ জন্য আইনি প্রক্রিয়ায় যেতে হয়। দুর্নীতির অভিযোগ ওঠা ব্যক্তিদের বিদেশযাত্রার নিষেধাজ্ঞার বিষয়ে নির্দেশনা পেলে আইন অনুযায়ী ব্যবস্থা নেওয়া হবে।

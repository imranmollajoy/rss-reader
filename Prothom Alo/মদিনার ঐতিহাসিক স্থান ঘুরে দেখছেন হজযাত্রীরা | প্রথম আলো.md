হজের পরে যাঁরা মদিনা এসেছেন, তাঁরা মসজিদে নববিতে গিয়ে নামাজ পড়ছেন। মদিনার ঐতিহাসিক স্থানগুলো ঘুরে দেখছেন। ফজর নামাজের পরে বের হলে সবকিছু ভালোভাবে দেখার সুযোগ পাওয়া যায়। মসজিদে নববির সামনে ও শহরের অন্যান্য রাস্তায় চালকেরা ‘জিয়ারা, জিয়ারা’ বলে হজযাত্রীদের ডাকাডাকি করেন। জিয়ারা মানে ‘ভ্রমণ’।

কয়েকজন মিলে গাড়ি ভাড়া নিলে সুবিধা বেশি। এই জিয়ারা প্যাকেজে ওহুদ পাহাড়, মসজিদে কুবা ও মসজিদে কেবলাতাইন ঘুরে দেখা যায়। এতে জনপ্রতি ১০-১৫ রিয়াল খরচ পড়ে। অবশ্য এই প্যাকেজে খন্দক নেই। খন্দক আলাদাভাবে যেতে হয়। মদিনার দর্শনীয় স্থানগুলো সম্পর্কে জেনে নেওয়া যাক।

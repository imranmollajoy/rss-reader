যাঁরা রিসোর্টে বেড়াতে যাবেন, কোনো রকম হাঁটা-চলার কাজ নেই, তাঁরা যেকোনো পোশাকই নিতে পারেন। তবে এদিক-সেদিক ঘুরে বেড়ানোর পরিকল্পনা থাকলে প্যান্টের সঙ্গে শার্ট, টি-শার্ট, টপই ভালো। গয়নার ক্ষেত্রে ভারী কিছু একেবারেই নয়। কানে ছোট্ট টপ, গলায় হালকা চেইন আর খুব বেশি হলে হাতে ব্রেসলেট পরা যেতে পারে। অনেকেই মনে করেন পাহাড়ে টুপির দরকার নেই। এটি ভুল। পাহাড়ে ঘুরে বেড়ানোর সময় টুপি কিছুটা হলেও ত্বক এবং চুলকে রোদ থেকে রক্ষা করবে।

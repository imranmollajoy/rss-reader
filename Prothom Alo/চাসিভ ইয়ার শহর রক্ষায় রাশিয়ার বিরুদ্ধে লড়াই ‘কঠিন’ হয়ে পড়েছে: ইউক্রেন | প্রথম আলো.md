রুশ ভূখণ্ড ও ক্রিমিয়ার আকাশ থেকে রাতভর ইউক্রেনের শতাধিক ড্রোন ভূপাতিত করা হয়েছে বলে মস্কো জানানোর পর চাসিভ ইয়ার শহর রক্ষায় ইউক্রেন সেনাবাহিনীর এই ব্রিগেডকে নতুন করে মোতায়েন করা হয়েছে। ইউক্রেনের ড্রোন হামলায় রাশিয়ায় একজন নিহত হয়েছেন বলে কর্মকর্তারা জানিয়েছেন।

চলতি বছরের শুরুতে রাশিয়ার বিরুদ্ধে চলমান যুদ্ধে রসদসংকটে পড়ে কিয়েভ। এরপর থেকেই ইউক্রেনের দনবাস অঞ্চলে রুশ বাহিনী অব্যাহতভাবে সাফল্য অর্জন করতে থাকে।

২০২২ সালের ফেব্রুয়ারিতে ইউক্রেনে সামরিক অভিযান চালানোর নির্দেশ দেন রুশ প্রেসিডেন্ট ভ্লাদিমির পুতিন। অভিযানের কিছু দিনের মধ্যেই দনবাস অঞ্চল দখলের ঘোষণা দেয় রুশ বাহিনী। এরপর দনবাসের দুটি অঞ্চল দোনেৎস্ক ও লুহানস্ককে স্বাধীন রাষ্ট্রের স্বীকৃতি দেন পুতিন।

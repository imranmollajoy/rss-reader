পুলিশ ও স্থানীয় সূত্রে জানা গেছে, শনিবার সকাল ১০টার দিকে উপজেলার বানাইয়ার হাওরে নৌকা নিয়ে মাছ ধরতে যান অজিত সরকার। এর পর থেকে তাঁর সঙ্গে পরিবারের সদস্যরা যোগাযোগ করতে পারছিলেন না। পরে শনিবার দুপুরের দিকে স্থানীয় লোকজন অজিতকে হাওরে খোঁজাখুঁজি করলেও তাঁর সন্ধান পাননি। এ সময় হাওরে তাঁর ব্যবহৃত ছাতা ও নৌকার বইঠা পড়ে ছিল। বিষয়টি স্থানীয় প্রশাসনকে জানালে ওই দিনই ডুবুরি দল দিয়ে বিভিন্ন স্থানে খোঁজাখুঁজি করা হয়। তবে সন্ধান মেলেনি। গতকাল বিকেলে স্থানীয় লোকজন হাওরের পানিতে অজিতের ভাসমান লাশ দেখতে পেয়ে পুলিশকে খবর দেন। পুলিশ গিয়ে লাশ উদ্ধার করে।

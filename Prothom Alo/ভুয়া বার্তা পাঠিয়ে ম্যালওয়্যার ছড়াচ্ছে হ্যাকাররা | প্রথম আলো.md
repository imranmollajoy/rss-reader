প্রুফপয়েন্টের তথ্যমতে, ক্রোম ব্রাউজারের পাশাপাশি মাইক্রোসফট ওয়ার্ড ও ওয়ান ড্রাইভে ত্রুটি থাকার কথা বলেও ভুয়া বার্তা পাঠাচ্ছে হ্যাকাররা। সাইবার হামলা থেকে নিরাপদ থাকার জন্য হ্যাকারদের দেওয়া লিংকের মাধ্যমে ক্রোম ব্রাউজার, মাইক্রোসফট ওয়ার্ড ও ওয়ান ড্রাইভ হালনাগাদ করতে গেলেই ব্যবহারকারীদের সব তথ্য চলে যাচ্ছে হ্যাকারদের দখলে। কিছুদিন আগে ক্লিয়ারফেক সাইবার হামলা চালানো হ্যাকাররাই নতুন কৌশলে এ সাইবার হামলা চালাচ্ছে।

অবশ্য এ ক্ষেত্রেও বাংলাদেশের ১০৯ রান টপকাতে যদি নেপাল ১৮ ওভারও ব্যাটিং করে, আর ওদিকে নেদারল্যান্ডস শ্রীলঙ্কাকে ৩০ রানেও হারায়—এরপরও নেট রানরেটে ডাচদের চেয়ে এগিয়ে থাকবে বাংলাদেশ।

ফলে সব মিলিয়ে বলা যায়, নেপালের বিপক্ষে ব্যাটিং-বোলিং দুটিতেই চরম বাজে দিন না এলে মোটামুটি নেদারল্যান্ডসকে টপকে সুপার এইটে যাওয়ার সম্ভাবনা বাংলাদেশের বেশ জোরালো।

বাংলাদেশ ও নেপালের ম্যাচটি শুরু হবে বাংলাদেশ সময় ৫টা ৩০ মিনিটে, নেদারল্যান্ডস ও শ্রীলঙ্কার ম্যাচটি এক ঘণ্টা পর। দুটি ম্যাচই ঠিকঠাক সময়ে শুরু হলে নেদারল্যান্ডস সমীকরণটা হয়তো জেনে যেতে পারে শেষ সময়ে গিয়ে, তবে সেটিও খুব বেশি পার্থক্য গড়তে পারবে কি না—প্রশ্ন সেটিই।

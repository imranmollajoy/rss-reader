বগুড়া শহরের মাটিডালি এলাকায় ১৩ জুন আইএফআইসি ব্যাংকের একটি উপশাখার সিন্দুক ভেঙে ২৯ লাখ টাকা চুরির ঘটনা ঘটে। এ ঘটনায় আজ শুক্রবার একটি বিজ্ঞপ্তি দিয়ে বক্তব্য দিয়েছে ব্যাংক কর্তৃপক্ষ।

ওই সংবাদ বিজ্ঞপ্তিতে বলা হয়, ‘আমাদের সম্মানিত গ্রাহক ও সংশ্লিষ্টদের সদয় অবগতির জন্য জানানো যাচ্ছে, গত ১৩ জুন রাত আনুমানিক ২টার দিকে কতিপয় দুর্বৃত্ত আইএফআইসি ব্যাংকের বগুড়ার বিমান মোড় উপশাখার কলাপসিবল গেট ও আয়রন সেফ ভেঙে ২৯ লাখ টাকা চুরি করে নিয়ে যায়। এ ঘটনায় আইনশৃঙ্খলা রক্ষাকারী বাহিনীর সদস্যরা ব্যাংক কর্তৃপক্ষকে সার্বক্ষণিক সহযোগিতা দেওয়ার পাশাপাশি দোষীদের অতিদ্রুত শাস্তির আওতায় আনতে বিষয়টি নিবিড়ভাবে তদন্ত করছেন।’

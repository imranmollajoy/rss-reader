এনজেডসির বিজ্ঞপ্তিতেও এমন কিছুর ইঙ্গিত মিলেছে। সেখানে বলা হয়েছে, ‘জানুয়ারির উইন্ডোতে নিউজিল্যান্ডে খুব কম আন্তর্জাতিক ম্যাচ থাকায় ৩৩ বছর বয়সী উইলিয়ামসন একটি বিশেষ পরিস্থিতির সুবিধা নেওয়ার সিদ্ধান্ত নিয়েছেন। এই মাসের বাইরে সে ব্ল্যাকক্যাপসের হয়ে খেলতে প্রস্তুত থাকবে। বড়দিনের আগে ওয়ার্ল্ড টেস্ট চ্যাম্পিয়নশিপের ৮টি টেস্ট, ফেব্রুয়ারি-মার্চে পাকিস্তানে আইসিসি চ্যাম্পিয়নস ট্রফি খেলবেন।’

উইলিয়ামসন এমন একটি সময়ে এই সিদ্ধান্ত নিয়েছেন, যখন তাঁর <a href="https://www.prothomalo.com/sports/cricket/b9k4vnvkpc" target="_blank">সময়টা ভালো যাচ্ছে না</a>। টি-টোয়েন্টি বিশ্বকাপে নিউজিল্যান্ড <a href="https://www.prothomalo.com/sports/cricket/oanjs01020" target="_blank">ছিটকে গেছে গ্রুপ পর্ব থেকে</a>। গ্রুপ পর্ব থেকেই বিদায় নিশ্চিত হওয়ার পর শেষ দুই ম্যাচে তারা জিতেছে  উগান্ডা ও পাপুয়া নিউগিনির বিপক্ষে। ব্যাট হাতে উইলিয়ামসনও ভালো করতে পারেননি। চার ম্যাচের মধ্যে তিনটিতে ব্যাটিং করে মোট ২৮ রান করেন, সর্বোচ্চ অপরাজিত ১৮।

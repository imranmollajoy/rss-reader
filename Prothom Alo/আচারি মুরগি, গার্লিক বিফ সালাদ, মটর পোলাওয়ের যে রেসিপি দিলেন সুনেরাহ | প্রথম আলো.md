উপকরণ: হাড়সহ মুরগির মাংস ৫০০ গ্রাম, কালিজিরা ১ চা–চামচ, মেথিগুঁড়া ১ চা–চামচ, শুকনা মরিচের গুঁড়া ২ চা–চামচ, শর্ষে ৩ চা–চামচ, পেঁয়াজকুচি মাঝারি আকারের ২টি, টমেটোকুচি ২টি, কাশ্মীরি মরিচের গুঁড়া ২ চা–চামচ, আদা লম্বা করে কাটা ১ টেবিল চামচ, তেল ৪ টেবিল চামচ। ম্যারিনেটের জন্য হলুদগুঁড়া আধা চা–চামচ, আদা ও রসুনবাটা একসঙ্গে দেড় চা–চামচ, ভাজা মসলার গুঁড়া ২ চা–চামচ, টক দই ৪ টেবিল চামচ।

প্রণালি: প্রথমে একটি পাত্রে মসলাগুলো টেলে ভালো করে গুঁড়া করে নিন। ম্যারিনেটের মসলা দিয়ে মুরগির টুকরাগুলোকে ভালো করে মেখে ১ ঘণ্টা রাখুন। এবার তেল গরম করে শর্ষে ও কাঁচা মরিচের ফোড়ন দিন। পেঁয়াজকুচি হালকা বাদামি করে ভেজে নিন। এবার টমেটো ও লবণ দিয়ে ভালো করে কষাতে থাকুন। মিশ্রণটি থেকে তেল ছেড়ে এলে ম্যারিনেট করা মাংসগুলো দিয়ে আবার কষাতে থাকুন। মাংস একটু ভুনা হয়ে এলে কাশ্মীরি চিলি পাউডার দিয়ে ৩ মিনিট হালকা আঁচে নাড়তে থাকুন। এবার পরিমাণমতো পানি দিয়ে মাংস ঢেকে হালকা আঁচে ১৫ মিনিট কষান। মাংস থেকে তেল ছেড়ে এলে আদার টুকরা দিয়ে অল্প আঁচে নেড়ে নামিয়ে নিন।

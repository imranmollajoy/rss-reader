ইপিজেড কী? বাংলাদেশে কয়টি ইপিজেড আছে? জাফর বলেন, ইপিজেড হলো এক্সপ্রোর্ট প্রসেসিং জোন। বাংলাদেশে মোট ১০টি ইপিজেড আছে। সরকারি ৮টি, বেসরকারি ২টি।

আমাদের প্রধানমন্ত্রীর কোনো প্রজেক্ট আপনার সবচেয়ে ভালো লেগেছে? উত্তরে পদ্মা সেতুর কথা বলেন জাফর। জাফর আহাম্মদ বলেন, ‘অনেক ষড়যন্ত্রের মোকাবিলা করেও বিশ্ববাসীকে আমরা আমাদের সক্ষমতার প্রমাণ দিয়েছি এই প্রকল্পের মাধ্যমে। পদ্মা সেতুর অবদান সম্পর্কে জানতে চাওয়া হলে তিনি বলেন, দক্ষিণবঙ্গে আমূল পরিবর্তন এনেছে। যোগাযোগব্যবস্থা, দারিদ্র্য দূরীকরণ, শিল্পায়ন, কৃষি ক্ষেত্রে অগ্রগতি সর্বোপরি ওই অঞ্চলের মানুষের জীবনযাত্রার মান উন্নয়ন নিশ্চিত করার পাশাপাশি আমাদের জাতীয় জিডিপিতেও অবদান রাখছে।’

ঢাকা এলিভেটেড এক্সপ্রেসওয়ের দৈর্ঘ্য কত? উত্তর দেন, ১৯ দশমিক সামথিং কিলোমিটার। দশমিকের পরের সংখ্যা মনে ছিল না। জাইকার কয়েকটি প্রকল্পের নাম জানতে চাইলে জাফর বলেন, ‘এই মুহূর্তে আমার মেট্রোরেলের কথা মনে পড়ছে শুধু।’

যুদ্ধের পর কোনো দেশ আমাদের সাহায্য করেছে বেশি? জাফর আহাম্মদ উত্তর দেন, জাপান। তখন ভাইভা বোর্ড বলে, ঠিক আছে, ওরা তো আমাদের বন্ধু, স্পেসিফিক আর কোনো দেশ? তিনি ভারতের কথা বলেন।

রপ্তানি কোনো দেশে বেশি করে বাংলাদেশ? কোনো দেশের সঙ্গে বাণিজ্যিক সম্পর্ক আছে? জাফর আহাম্মদ বলেন, ‘রপ্তানি যুক্তরাষ্ট্রে বেশি করে বাংলাদেশ আর ভারত, চীন, জাপান, যুক্তরাষ্ট্রসহ আরও অনেক দেশের সঙ্গেই আমাদের বাণিজ্যিক সম্পর্ক রয়েছে।’

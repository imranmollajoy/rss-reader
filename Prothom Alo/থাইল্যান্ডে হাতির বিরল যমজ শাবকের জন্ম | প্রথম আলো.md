হাতির এই পার্কেই বেড়ে উঠেছেন মিপান। তিনি নিজেও যমজ সন্তানের মা। তিনি বলেন, ‘আমরা সব সময় হাতির যমজ শাবক দেখতে চেয়েছিলাম। কিন্তু সবাই তা দেখতে পারেন না। কারণ, এটি খুব বেশি ঘটে না।’

দ্বিতীয় শাবক প্রসবের পর মা হাতিটিকে সামলাতে গিয়ে পার্কের ৩১ বছর বয়সী মাহুত চারিন সোমওয়াংয়ের পা ভেঙে যায়।

চারিন বলেন, যমজ শাবক জন্মের ঘটনায় তিনি এতই খুশি ছিলেন যে নিজের পায়ের ব্যথা পর্যন্ত টের পাচ্ছিলেন না। পরে যখন তাঁকে হাসপাতালে নেওয়া হয়, তখন আঘাতের মাত্রা বুঝতে পারেন।

পার্কটিতে ১৫ বছর ধরে কাজ করছেন চারিন। তিনি বলেন, এটা স্বাভাবিক যে প্রসবের পর মা হাতি তার শাবককে লাথি বা ধাক্কা দেওয়ার চেষ্টা করবে। তিনি আশঙ্কা করছিলেন, মা হাতিটি তার দ্বিতীয় শাবকটিকে আঘাত করতে পারে। তাই তিনি দ্রুত এগিয়ে যান। মা হাতির সম্ভাব্য আঘাত থেকে দ্বিতীয় শাবকটিকে রক্ষার চেষ্টা করেন।

থাইল্যান্ডে হাতি পবিত্র প্রাণী হিসেবে বিবেচিত। দেশটির সংখ্যাগরিষ্ঠ মানুষ বৌদ্ধ ধর্মের অনুসারী। দেশটির একটি জাতীয় প্রতীকও হাতি।

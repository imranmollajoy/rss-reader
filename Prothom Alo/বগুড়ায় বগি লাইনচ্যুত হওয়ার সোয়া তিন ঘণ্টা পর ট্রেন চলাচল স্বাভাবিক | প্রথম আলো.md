গত এক মাসের পরিসংখ্যান থেকে জানা যায়, ঢাকা-সান্তাহার-লালমনিরহাট রেলপথে তিন দফা চলন্ত ট্রেনের বগি লাইনচ্যুতির ঘটনা ঘটেছে। এর মধ্যে গত ২৫ জুন সকাল সাড়ে আটটায় বগুড়ার গাবতলী উপজেলার সুখানপুকুর রেলস্টেশনের কাছে কলেজ ট্রেনের তিনটি বগি লাইনচ্যুত হওয়ায় প্রায় তিন ঘণ্টা রেল যোগাযোগ বিচ্ছিন্ন ছিল।

২৯ মে বেলা পৌনে তিনটায় বগুড়ার সান্তাহার ছেড়ে আসা লালমনিরহাটগামী উত্তরবঙ্গ মেইল ট্রেনের একটি বগি কাহালু রেলস্টেশনের অদূরে লাইনচ্যুত হওয়ায় প্রায় আড়াই ঘণ্টা ঢাকার সঙ্গে উত্তরবঙ্গের সব ধরনের রেল যোগাযোগ বন্ধ ছিল।

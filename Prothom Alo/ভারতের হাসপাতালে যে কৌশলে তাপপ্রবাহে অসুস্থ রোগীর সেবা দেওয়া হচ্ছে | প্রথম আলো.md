অঞ্জনা কুমারী বলেন, ‘ডাক্তার আমাকে বলেছেন, তিনি (স্বামী) কিছু সময়ের জন্য হাঁটতে পারবেন না। তাঁর অনেক যত্ন–আত্তির প্রয়োজন।’

এই তাপপ্রবাহে যাঁরা বাইরে কাজ করেন, তাঁরা সবচেয়ে বেশি ভোগান্তিতে পড়েন। দিল্লির রাস্তায় যাঁরা হকারের কাজ করেন, তাঁদের তাপ কীভাবে প্রভাবিত করে, সে বিষয়ে একটি নতুন গ্রিনপিস সমীক্ষা হয়েছে। এই সমীক্ষায় উত্তরদাতাদের একটি বড় সংখ্যা গরম আবহাওয়ার কারণে স্বাস্থ্য সমস্যার কথা জানিয়েছেন। ৭৩ দশমিক ৪৪ শতাংশ সবচেয়ে সাধারণ সমস্যা যেমন বিরক্তি, মাথাব্যথা, ডিহাইড্রেশন, রোদে পোড়া, ক্লান্তি ও পেশিতে টান ধরার কথা বলেছেন। তাঁদের অধিকাংশই অর্থের অভাবে চিকিৎসাসেবা পেতে চ্যালেঞ্জের সম্মুখীন হয়েছেন।

দিল্লির রাস্তায় হাতে চাকা ঘুরিয়ে আখের রস বিক্রি করেন গুড্ডি। এই নারী গ্রিনপিসকে বলেন, ‘গরম প্রতিদিন বাড়ছে। আমরা খোলা আকাশের নিচে বসবাস করছি। আমি আর কি সম্পদ সংগ্রহ করতে পারি? যদি সম্ভব হয়, আশপাশে কিছু গাছ এবং গাছপালা থাকা উচিত। যেন তাজা বাতাস বইতে থাকে। এতে শরীর কিছুটা স্বস্তি পায়।’

গুড্ডি আরও বলেন, ‘সারা দিন সূর্যের তাপে সেদ্ধ হওয়ার পর রাতে আর খাবার খেতে ভালো লাগে না। এত ক্লান্তি আসে যে ইচ্ছা করে পা ছড়িয়ে শুয়ে পড়ি।’

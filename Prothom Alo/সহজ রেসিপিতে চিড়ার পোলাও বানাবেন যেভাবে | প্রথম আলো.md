**উপকরণ:** মোটা চিড়া ২ কাপ, ঘি আধা কাপ, আস্ত চিনাবাদাম ১ টেবিল চামচ, ডিম ২টি, পেঁয়াজকুচি ২ টেবিল চামচ, গাজরকুচি ১ টেবিল চামচ, ক্যাপসিকামকুচি ১ টেবিল চামচ, কাঁচা মরিচকুচি ৪টি, গরমমসলার গুঁড়া আধা চা-চামচ, হলুদগুঁড়া সামান্য, টমেটো সস ১ টেবিল চামচ, তেজপাতা ১টি, দারুচিনি ১ টুকরা, এলাচি ২টি, লবণ স্বাদমতো, তেল প্রয়োজনমতো।

**প্রণালি:**

চিড়া ধুয়ে পানি ঝরতে দিন।

একটি ফ্রাইপ্যানে পরিমাণমতো তেল দিয়ে তাতে ১টি ডিম লবণ দিয়ে ফেটিয়ে অমলেট করে ভেজে নিন।

এই তেলে আস্ত চিনাবাদাম ভেজে নিয়ে তুলে রাখুন।

এবার প্যানে ২ টেবিল চামচ ঘি দিয়ে তাতে তেজপাতা, দারুচিনি, এলাচি, পেঁয়াজকুচি, কাঁচা মরিচকুচি, গাজরকুচি ও ক্যাপসিকাম দিয়ে একটু ভাজুন।

১টি ডিম লবণ দিয়ে ফেটিয়ে ঝুরি করে নিন।

এবার চিড়া দিন, সঙ্গে টমেটো সস দিন।

স্বাদমতো লবণ দিন, ভালো করে নেড়ে গরমমসলার গুঁড়া ও ভাজা বাদাম দিন।

অমলেট করা ডিম দিয়ে সাজিয়ে পরিবেশন করুন মজাদার পোহা।

আন্তর্জাতিক সম্প্রদায় যদি তালেবান শাসকদের সঙ্গে সম্পৃক্ত হতে পারে তাহলে এনআরএফের সঙ্গে সংলাপে না বসার তাদের কোনো কারণ নেই।

এনআরএফের তৃতীয় লক্ষ্য হচ্ছে, দেশজুড়ে তালেবানবিরোধী নিরাপত্তা অভিযানের পরিধি ও পরিসর বাড়ানো। প্রথম শীতকালটা এনআরএফ পাঞ্জশিরের রুক্ষ পর্বতে কাটিয়েছিল নিজেদের অস্তিত্ব বাঁচিয়ে রাখার জন্য। ২০২২ সালের গ্রীষ্মকালে তারা পাঞ্জিসরের আশপাশে এবং তাজিক অধ্যুষিত উত্তর-পূর্বাঞ্চলে সীমিত পরিসরে চোরাগোপ্তা আক্রমণ শুরু করে। এরপর পূর্ব আফগানিস্তান ও কাবুলসহ অন্য কিছু এলাকায় তারা তাদের আক্রমণের পরিধি বাড়িয়েছে।

শেষ বসন্ত ও গ্রীষ্মকালটাতে এমন কোনো সপ্তাহ নেই যে তালেবানের অবস্থান লক্ষ্য করে এনআরএফ আক্রমণ করেনি। সামাজিক যোগাযোগমাধ্যমের তথ্য বলেছে, এ বছরে এ পর্যন্ত ১৬০ বার তালেবান অবস্থানে হামলা করেছে এনআরএফ।

সবচেয়ে কৌতূহলজাগানিয়া বিষয় হলো, গত মাসে এনআরএফের সদস্যরা হেরাথ প্রদেশে বেশ কয়েকটি হামলা চালিয়েছে। এনআরএফ নিয়ন্ত্রিত প্রথাগত এলাকা থেকে হেরাথ প্রদেশ কয়েকশ কিলোমিটার দূরে। এনআরএফ তালেবানের অভয়ারণ্য হিসেবে বিবেচিত কাবুলেও হামলা চালিয়েছে।

এনআরএফ তাদের সামরিক সক্ষমতা সম্পর্কে সজাগ। সর্বোপরি, যুক্তরাষ্ট্রের ফেলা যাওয়া বিলিয়ন বিলিয়ন ডলারের সামরিক সরঞ্জাম পেয়েছেন তালেবান শাসকেরা। রাইফেল, সাঁজোয়া যান, নাইট ভিশন ডিভাইস, হেলিকপ্টারসহ নানা সরঞ্জাম পেয়েছে তালেবান।

স্থানীয় কয়েকজনের সঙ্গে কথা বলে জানা গেছে, চট্টগ্রাম-কাপ্তাই সড়কের রাঙ্গুনিয়া উপজেলার গোডাউন এলাকা ব্যস্ত একটি মোড়। গোডাউন মোড় হয়ে সরফভাটার পদুয়া দিয়ে বান্দরবান জেলায় যাতায়াত করা যায়। রাঙামাটির রাজস্থলী উপজেলার লোকজন চট্টগ্রাম শহরে যেতেও এই মোড় ব্যবহার করেন। এখানে যানজট লাগলে দীর্ঘক্ষণ অপেক্ষা করতে হয় বলে জানান যাত্রীরা। শিশু ও বয়স্করা তখন বেশি দুর্ভোগে পড়েন।

চট্টগ্রাম সড়ক ও জনপথ বিভাগের উপসহকারী প্রকৌশলী মো. ইউনুছ প্রথম আলোকে বলেন, কিছুদিন আগে অবৈধ দোকানগুলো সরিয়ে নিতে নোটিশ দেওয়া হয়। আশা করছি, দুই দিনের মধ্যে সব দোকান সরিয়ে নেওয়া হবে।

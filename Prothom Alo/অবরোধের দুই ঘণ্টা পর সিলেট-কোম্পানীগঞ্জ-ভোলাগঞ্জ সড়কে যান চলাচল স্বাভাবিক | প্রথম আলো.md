সিলেটের কোম্পানীগঞ্জে পাথরসহ ট্রাকচালক ও শ্রমিক গ্রেপ্তারের প্রতিবাদে প্রায় দুই ঘণ্টা সিলেট-কোম্পানীগঞ্জ-ভোলাগঞ্জ মহাসড়ক অবরোধ করেন পরিবহনশ্রমিকেরা। তবে তাঁদের বিরুদ্ধে মামলা হওয়ায় দাবি মেনে নেয়নি পুলিশ। পরিবহন শ্রমিকনেতাদের সঙ্গে আলোচনা করার পর আজ মঙ্গলবার দুপুর পৌনে ১২টার দিকে অবরোধ প্রত্যাহার করা হয়েছে।

এর আগে আজ সকাল ১০টার দিক থেকে মহাসড়কের বর্ণি ও কোম্পানীগঞ্জের থানার বাজার এলাকায় দুটি ট্রাক আড়াআড়িভাবে রেখে যান চলাচল বন্ধ করা হয়। পরে উপজেলা চেয়ারম্যান, উপজেলা নির্বাহী কর্মকর্তা ও কোম্পানীগঞ্জ থানার পুলিশ কর্মকর্তারা পরিবহন শ্রমিকনেতাদের সঙ্গে বৈঠক করেন। বৈঠক শেষে দুপুর পৌনে ১২টার অবরোধ প্রত্যাহার করে নেন শ্রমিকেরা।

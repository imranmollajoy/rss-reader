বিভিন্ন সময় হাটে গরু বিক্রি করতে এসে অনেকেই গরুর প্রতি মায়া ত্যাগ করতে পারেন না। আদর, ভালোবাসা আর যত্ন দিয়ে বড় করা গরুটির জন্য কান্নাকাটিও করেন। সামাজিক যোগাযোগমাধ্যমে এসব দৃশ্য ভাইরাল হয়। তেমনই এক গল্প তুলে ধরা হয়েছে মাস্তান নাটকে। এই মাস্তান একটি গরুর নাম, তাকে নিয়েই এগিয়ে চলে গল্প। এতে উঠে এসেছে পশুর প্রতি ভালোবাসা। পাশাপাশি এগিয়ে চলে গ্রামীণ এক প্রেমের গল্প। গ্রামের সুন্দর লোকেশন পছন্দ করেছেন দর্শকেরা, এমনটাই মন্তব্যে জানিয়েছেন দর্শকেরা। নাটকে জুটি হয়েছেন মুশফিক আর ফারহান ও তানিয়া বৃষ্টি। আব্রাহাম তামিমের রচনায় নাটকটি পরিচালনা করেছেন রুবেল আনুশ। নাটকটি সাত মিলিয়নের বেশি মানুষ দেখেছেন।  
ঈদুল আজহায় প্রচারিত হওয়া নাটকের মধ্যে ইউটিউব ট্রেন্ডিংয়ে ১০–এর মধ্যে রয়েছে টোপ, শ্বশুরবাড়ির আপ্যায়ন, তোমার সাথে আড়ি, তিথিডোর, সামার ব্রেক।

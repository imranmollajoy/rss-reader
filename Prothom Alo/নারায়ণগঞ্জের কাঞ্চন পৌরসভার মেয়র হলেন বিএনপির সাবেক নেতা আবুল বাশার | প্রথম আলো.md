নারায়ণগঞ্জের রূপগঞ্জ উপজেলার কাঞ্চন পৌরসভা নির্বাচনে সাবেক বিএনপি নেতা আবুল বাশার ওরফে বাদশা মেয়র পদে বিজয়ী হয়েছেন। কাঞ্চন পৌরসভার সদ্য সাবেক মেয়র ও পৌরসভা যুবলীগের সাধারণ সম্পাদক রফিকুল ইসলামের চেয়ে প্রায় সাড়ে চার হাজার ভোটের ব্যবধানে তিনি বিজয়ী হয়েছেন।

আবুল বাশার কাঞ্চন পৌরসভা বিএনপির সাবেক সহসভাপতি। দ্বাদশ জাতীয় সংসদ নির্বাচনে আওয়ামী লীগের প্রার্থী গোলাম দস্তগীর গাজীর পক্ষে নির্বাচনে অংশ নিয়ে তিনি দল থেকে বহিষ্কৃত হন। এই নির্বাচনে তিনি নারায়ণগঞ্জ-১ আসনের সংসদ সদস্য গোলাম দস্তগীর গাজী ও দেশের চারটি বৃহৎ শিল্পগোষ্ঠীর প্রকাশ্য সমর্থন পান।

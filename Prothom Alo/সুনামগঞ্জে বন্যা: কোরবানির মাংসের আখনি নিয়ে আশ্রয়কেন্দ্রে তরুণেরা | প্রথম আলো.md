বিকেলে শহরের ষোলঘর সরকারি প্রাথমিক বিদ্যালয়, এইচএমপি উচ্চবিদ্যালয়, সরকারি জুবিলী উচ্চবিদ্যালয় আশ্রয়কেন্দ্র এবং বড়পাড়া ও হাসননগর এলাকায় এ খাবার বিতরণ করেন তাঁরা। রাতে খাবার বিতরণ করা হয় সরকারি কলেজ, নার্সিং ইনস্টিটিউট ও আইএইচটিআই আশ্রয়কেন্দ্র এবং মোহাম্মদপুর এলাকায়।

বন্যার্তদের মধ্যে এই খাবার বিতরণে সংগঠনের তরুণ স্বেচ্ছাসেবী মাহফুজুর রহমান, আদিব সারজিন, সাইফুল ইসলাম, শফিকুল ইসলাম, আকমল হোসেন, ইফতেখার সাজ্জাদ, মাহফুজ সিয়াম, মাহবুব হাসানসহ আরও কয়েকজন সহযোগিতা করেন। এই তরুণদের অনেকেই শিক্ষার্থী, আবার কেউ কেউ ব্যবসা করেন।

চিঠিতে ভারতের প্রধানমন্ত্রী মোদি জোর দিয়ে উল্লেখ করেছেন, উৎসবটি (ঈদুল আজহা) ত্যাগ, সহানুভূতি ও ভ্রাতৃত্বের মূল্যবোধের কথা স্মরণ করিয়ে দেয়, যা একটি শান্তিপূর্ণ ও অন্তর্ভুক্তিমূলক বিশ্ব গড়তে অপরিহার্য।

ঈদুল আজহাকে বহু সাংস্কৃতিক ঐতিহ্যের অবিচ্ছেদ্য অংশ হিসেবে বর্ণনা করেছেন মোদি।

শুভেচ্ছা বার্তায় বাংলাদেশের প্রধানমন্ত্রী শেখ হাসিনার সুস্বাস্থ্য ও মঙ্গল কামনা করেছেন ভারতের প্রধানমন্ত্রী।

পরম করুণাময় মহান আল্লাহর সন্তুষ্টি লাভের জন্য তাঁর উদ্দেশ্যে পশু কোরবানির মধ্য দিয়ে আগামীকাল সোমবার ঈদুল আজহা উদ্‌যাপন করবেন দেশের ধর্মপ্রাণ মুসলমানেরা।

আরেক প্রত্যক্ষদর্শী তরুণ শামীম কাজী বলেন, ‘আমরা মাঝেমধ্যে পদ্মা নদীতে গোসল করতে যাই। কিন্তু আজ রাসেলস ভাইপার দেখে সবার মনে ভয় ঢুকে গেছে। কখন জানি আবার রাসেলস ভাইপার বাড়িতে উঠে আসে!’

সাপটিকে রাসেলস ভাইপার দাবি করে দৌলতদিয়া ইউনিয়ন পরিষদের (ইউপি) চেয়ারম্যান আবদুর রহমান মণ্ডল বলেন, ‘পদ্মাপারের মানুষ এমনিতেই ভাঙনের আতঙ্কে আছে। তার ওপর নতুন করে যোগ হয়েছে রাসেলস ভাইপারের আতঙ্ক। আমরা দৌলতদিয়াবাসী এখন কোথায় যাব। সবাইকে আরও বেশি সতর্ক হয়ে সাবধানতার সঙ্গে চলাচলের পরামর্শ দিচ্ছি।’

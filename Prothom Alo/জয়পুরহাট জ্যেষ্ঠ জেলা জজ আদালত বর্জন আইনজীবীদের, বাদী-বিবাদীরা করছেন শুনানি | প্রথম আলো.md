আইনজীবী গোলাম মোর্শেদ আল কোরেশী বলেন, ঘটনার পর আইনজীবী সমিতিতে অভিযোগ করার মাধ্যমে তিনি অপরাধী হলে ব্যবস্থা নেওয়া যেত। কিন্তু তা না করে মামলা করা হয়েছে। তিনি কোনো ধরনের মারধর করেননি। একজনকে ছোট করায় প্রতিবাদ করেছিলেন। তিনি বলেন, ‘আমরা হাইকোর্ট থেকে আগাম জামিন নিয়েছি। এ ঘটনায় আইনজীবী সমিতি আদালত বর্জন করেছে। বর্জনের তিন দিন হলেও কোনো সমাধান হয়নি।’

জেলা আইনজীবী সমিতির সাধারণ সম্পাদক মো. শাহনূর রহমান বলেন, আইনজীবী ও তাঁর সহকারীর বিরুদ্ধে অসত্য মামলা প্রত্যাহারের দাবি জানানো হয়েছিল। কিন্তু মামলাটি প্রত্যাহার করা হয়নি। মিথ্যা মামলার বাদী বেঞ্চ সহকারী নাঈম হোসাইনকে বদলিও করা হয়নি। তাঁদের বেঁধে দেওয়া সময়ে বিষয়টির না করায় সোমবার থেকে অনির্দিষ্টকালের জন্য তাঁরা জ্যেষ্ঠ জেলা ও দায়রা জজ আদালত বর্জন করেছেন।

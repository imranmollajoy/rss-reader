মার্সারের প্রতিবেদনে বলা হয়েছে, বিশ্ব অর্থনীতিতে যে পরিবর্তন হচ্ছে, আন্তর্জাতিক পরিসরে কাজ করা কর্মীরা তা টের পাচ্ছেন, সেটি তারা দীর্ঘমেয়াদে অন্য কোনো দেশে কাজ করুন বা স্বল্প মেয়াদে।

মূল্যস্ফীতি ও মুদ্রার বিনিময় হারের ওঠানামা এই কর্মীদের সঞ্চয় ও বেতনে প্রত্যক্ষ প্রভাব ফেলছে। মার্সারের প্রতিবেদনে আরও বলা হয়েছে, বাড়ির বাড়তি দাম ও মূল্যস্ফীতির ওঠানামার কারণে প্রবাসী শ্রমিকদের বেতন–ভাতায় প্রভাব পড়ছে।

প্রতিবেদনে দেখা যাচ্ছে, প্রবাসীদের জন্য বিশ্বের সবচেয়ে ব্যয়বহুল ১০টি শহরের মধ্যে অর্ধেক বা ৫টি শহরের অবস্থান পশ্চিম ইউরোপে, যার মধ্যে ৪টি শহর সুইজারল্যান্ডে।

মধ্যপ্রাচ্যের সবচেয়ে ব্যয়বহুল শহর হচ্ছে দুবাই। বৈশ্বিক পরিসরে দুবাইয়ের অবস্থান পঞ্চদশ; ২০২৩ সালের তুলনায় এ বছর তারা তিন ধাপ এগিয়েছে।

অন্যদিকে বসবাসের দিক থেকে বিশ্বের সবচেয়ে ব্যয়বহুল শহরের তালিকায় এবারও ইউরোপীয় শহরগুলোর প্রাধান্য দেখা যাচ্ছে। ইউরোপের এই ব্যয়বহুল শহরগুলোর মধ্যে ১১তম স্থানে আছে কোপেনহেগেন, ২৪তম স্থানে আছে ভিয়েনা, ২৯তম স্থানে আছে প্যারিস ও ৩০তম স্থানে আমস্টারডাম।

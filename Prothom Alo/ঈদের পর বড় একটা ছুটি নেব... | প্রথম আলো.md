<span class="inline"></span>

**মোশাররফ করিম :** যেকোনো কাজের মধ্যেই চ্যালেঞ্জ থাকে। চ্যালেঞ্জ না থাকলে সেটা উপভোগ্য হয়ে ওঠে না।

<span class="nOPQi">প্রথম আলো</span> :

কিন্তু সব মিলিয়ে যে ধরনের কমেডি হচ্ছে, সেখানে মন্দ কাজের দায়টাও কিছু কিছু ক্ষেত্রে আপনাদের ওপর পড়ছে?

**মোশাররফ করিম :** সেটা তো আছেই। কথোপকথনের ব্যাপার, আলোচনা, সমালোচনা এগুলো সব সময়ই থাকে। কিন্তু বড় মুশকিলটা হচ্ছে, কোনো একটা কাজের জন্য অভিনেতা, পরিচালক থেকে শুরু করে সব কলাকুশলী একবিন্দুতে মিললে অন্য কিছু হয়ে ওঠে। কারণ, অনেক সময় দেখা গেল যে একটা গল্প অসাধারণ লাগল, কিন্তু কাজ করতে গিয়ে দেখা গেল যে সেটা আর অসাধারণ হয়ে উঠল না। আবার সাদামাটা গল্পও অসাধারণ হয়ে ওঠে।

‘দাগ’–এর দৃশ্যে মোশাররফ করিম

চরকির সৌজন্যে

<span class="nOPQi">প্রথম আলো</span> :

দীর্ঘদিনের ক্যারিয়ার। অসংখ্য জনপ্রিয় কাজ আপনার ঝুলিতে। এই দীর্ঘ ক্যারিয়ারে বর্তমান কাজগুলো আপনাকে কতটা সন্তুষ্ট করছে?

**মোশাররফ করিম :** যে অবস্থার মধ্যে দিয়ে আমরা নাটকের শুটিং করি, সেখানে সব সময় আনন্দিত হওয়ার সুযোগ নেই। আমাদের খুব অল্প সময়ের মধ্যে কাজগুলো শেষ করতে হয়। কখনো কখনো বিরক্ত হই, কখনো সন্তুষ্ট হই। তবে আমি সব সময় চেষ্টা করি, প্রতিটা কাজ থেকে আনন্দ নিতে।

এসব অভিযোগ অস্বীকার করে সোহেল শেখ বলেন, ‘এসব ভুয়া কথা। ওরা নিজেরা পেঁপেগাছ এবং করলাগাছ কেটেছে।’

ভাঙচুর, লুটপাট ও হুমকির বিষয়ে সোহেল শেখ বলেন, ‘শুরুতে ছেলেপেলে একটু করছিল। আমি এসবের পক্ষে না। আমি কাউকে এসব করতে দিইনি। তাঁদের (অভিযোগকারীদের) কথা সত্য নয়।’

নড়াগাতি থানার ভারপ্রাপ্ত কর্মকর্তা (ওসি) মোস্তাফিজুর রহমান বলেন, ঘেরে ক্ষতিসাধনের অভিযোগ পেয়ে পুলিশ ঘটনাস্থল পরিদর্শন করেছে। এ ব্যাপারে আইনগত ব্যবস্থা নেওয়া হবে। তবে এলাকার পরিবেশ এখন শান্ত আছে। আইনশৃঙ্খলা রক্ষায় পুলিশ কাজ করছে।

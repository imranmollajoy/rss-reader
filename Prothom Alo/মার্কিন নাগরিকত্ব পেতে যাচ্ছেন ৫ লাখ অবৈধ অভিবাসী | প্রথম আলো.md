ধারণা করা হচ্ছে, মার্কিন নাগরিকদের অভিবাসী স্বামী বা স্ত্রীদের জন্য বাইডেনের নতুন এই কর্মসূচি তাঁর নির্বাচনী প্রচারের বার্তাকে শক্তিশালী করতে পারে। তিনি বার্তা দিতে চান, তিনি মানবিক অভিবাসনব্যবস্থাকে সমর্থন করেন এবং এদিক থেকে তিনি ট্রাম্পের চেয়ে আলাদা। কারণ, ট্রাম্প দীর্ঘদিন ধরে বৈধ ও অবৈধ অভিবাসন উভয় বিষয়ে কঠোর অবস্থানে আছেন।

তবে বাইডেনের এই কর্মসূচি আইনি চ্যালেঞ্জের মুখে পড়তে পারে। টেক্সাসের গভর্নর রিপাবলিকান গ্রেগ অ্যাবট রাজ্য অভিবাসন নীতি নিয়ে আদালতে বাইডেনের বিরুদ্ধে মামলা চালিয়ে যাচ্ছেন। এক বিবৃতিতে তিনি বলেছেন, নতুন এই উদ্যোগ ‘স্পষ্টভাবে বেআইনি’ এবং ‘ভোটের ক্ষেত্রে তা অপরাধ’।

যুক্তরাষ্ট্র ইতিমধ্যেই অভিবাসীদের নাগরিকত্ব দেওয়ার পথ সহজ করেছে। যাঁরা মার্কিনিদের সঙ্গে বিবাহ বন্ধনে আবদ্ধ এবং ভিসা নিয়ে বৈধভাবে এই দেশে এসেছেন, তাঁদের জন্য নাগরিকত্ব পাওয়া সহজ।

তবে বিল্লাল খান বলেন, সামান্য কৃষিকাজ করে সংসার চালাতে হয়। এরপর ঘরে রয়েছে দুই স্ত্রী। আগের সন্তানদের পাশাপাশি নতুন তিন শিশুসন্তান নিয়ে অনেকটা বিপাকে পড়েছেন। প্রয়োজনীয় খাবারসহ চিকিৎসার খরচ চালাতে হিমশিম খাচ্ছেন। সোমবার রাতে ভর্তির পর থেকে মঙ্গলবার দুপুর পর্যন্ত প্রায় ২৫ হাজার টাকা খরচ হয়েছে। বিল্লাল বলেন, ‘যদি কোনো বিত্তবান ব্যক্তি আমার এই বিপদে পাশে দাঁড়ান, তাহলে অনেক কৃতজ্ঞ থাকব।’ বিল্লাল সবার কাছে নবজাতক তিন সন্তান ও তাদের মায়ের জন্য দোয়া প্রার্থনা করেন।

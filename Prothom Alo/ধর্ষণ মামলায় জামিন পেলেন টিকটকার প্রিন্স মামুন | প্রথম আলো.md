ধর্ষণ মামলায় গ্রেপ্তার টিকটকার আবদুল্লাহ আল মামুন ওরফে প্রিন্স মামুন (২৫) জামিন পেয়েছেন। ঢাকা মহানগর দায়রা জজ মোহাম্মদ আসসামছ জগলুল হোসেন আজ সোমবার তাঁর জামিন আবেদন মঞ্জুর করেন।

ঢাকা মহানগর পুলিশের অপরাধ ও তথ্য বিভাগের সহকারী কমিশনার মো. নুরুল মোত্তাকিন  প্রথম আলোকে এ তথ্যের সত্যতা নিশ্চিত করেছেন।

আদালতসংশ্লিষ্ট সূত্রগুলো বলছে, আবদুল্লাহ আল মামুনের পক্ষে জামিন শুনানি করেন তাঁর আইনজীবীরা। অপর দিকে জামিনের বিরোধিতা করেন ভুক্তভোগীর আইনজীবীরা। উভয় পক্ষের শুনানি নিয়ে আদালত প্রিন্স মামুনের জামিন মঞ্জুর করেন।

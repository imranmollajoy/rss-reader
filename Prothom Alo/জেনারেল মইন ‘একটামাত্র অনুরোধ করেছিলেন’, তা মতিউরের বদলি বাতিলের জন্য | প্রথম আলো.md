বদিউর রহমান এরপর লেখেন, ‘আমার অবাক হওয়া শেষ হয় না। তৎকালীন সিজিএস মেজর জেনারেল সিনা ইবনে জামালীও টেলিফোন করেন, আমি রাজি না হলে সেনাপ্রধানের সঙ্গে আমাকে কথা বলতে বলেন। আমি আরও অবাক হলাম, সেনাপ্রধান মইন উদ্দীনও দেখি মতিউরকে চট্টগ্রামে রাখার অনুরোধ করলেন।’

বইয়ে লেখা হয়েছে, এনবিআর চেয়ারম্যান বদলির আদেশ প্রত্যাহার করতে রাজি না হলে সেনাপ্রধান আলোচনার শেষ পর্যায়ে বলেন, ‘আমার একটামাত্র অনুরোধ কি রাখবেন না?’ ‘মতিউরের বদলির আদেশ আমি বাতিল করিনি’—জানান বদিউর রহমান।

‘মতিউরের তদবিরের ধার ছিল, তার তদবিরের চাপ প্রচণ্ড ছিল। তখনকার তিন উদ্দীনের রাজত্বের মধ্যে এক নম্বর এবং বাস্তবে একমাত্র ক্ষমতাশালী উদ্দীন মইন উদ্দীন আমার চেয়ারম্যানের মেয়াদে আমার কাছে বদলির একটিমাত্র তদবির করেছিলেন। আর সেই তদবির ছিল মতিউরের রাজশাহীর বদলি আদেশ বাতিল করা।’  
বদিউর রহমান তাঁর বইয়ে লেখেন, তিনি এনবিআর থেকে চলে যাওয়ার পর মতিউর রহমানকে আবার চট্টগ্রামে ফিরিয়ে নেওয়া হয়েছিল।

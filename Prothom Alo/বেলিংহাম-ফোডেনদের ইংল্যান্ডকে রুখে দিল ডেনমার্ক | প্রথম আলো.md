বিশ্বের অন্যতম সেরা মিডফিল্ড ও আক্রমণভাগ নিয়ে এবারের ইউরো খেলতে এসেছে ইংল্যান্ড। জুড বেলিংহাম, ফিল ফোডেন, বুকায়ো সাকা এবং হ্যারি কেইনরা বিশ্বের যেকোনো শক্তিশালী রক্ষণভাগকে কাঁপিয়ে দিতে যথেষ্ট। ক্লাব ফুটবল মাতিয়ে আসা এই তারকাদের কারণে ইউরোর আগে থেকেই ফেবারিট হিসেবে উচ্চারিত হচ্ছিল ইংল্যান্ডের নাম। তবে মাঠে এখনো নিজেদের সেরাটা উপহার দিতে পারেননি বেলিংহাম–ফোডেনরা।

প্রথম ম্যাচে ১–০ গোলে সার্বিয়াকে হারানো ইংল্যান্ডকে এবার রুখেই দিল ডেনমার্ক। গ্রুপ ‘সি’তে হাড্ডাহাড্ডি লড়াইয়ের ম্যাচটি শেষ পর্যন্ত ড্র হয়েছে ১–১ গোলে। এ ম্যাচ জিতলে <a href="https://www.prothomalo.com/sports/football/72dyxlbdjz" target="_blank">জামার্নির পর</a> দ্বিতীয় দল হিসেবে শেষ ষোলোর টিকিট পেতে পারত ইংলিশরা। কিন্তু পয়েন্ট হারানোয় এখন গ্রুপের শেষ ম্যাচ পর্যন্ত অপেক্ষা করতে হবে গ্যারেথ সাউথগেটের দলকে।

সলিডারিডাড নেটওয়ার্ক এশিয়ার পরিচালনায় এ প্রকল্পের প্রধান বাণিজ্যিক সহযোগী হিসেবে রয়েছে প্রাণ ডেইরি এবং সহযোগিতায় আরলা ফুডস বাংলাদেশ, আইডিআরএন-বাংলাদেশ কৃষি বিশ্ববিদ্যালয়, সেগেস ইনোভেশন এবং ডেনমার্ক অ্যাগ্রিকালচার অ্যান্ড ফুড কাউন্সিল।

আরলা ফুডস ও সেগেস ইনোভেশন প্রবর্তিত টেকসই দুগ্ধ খামারব্যবস্থা ‘বিগ ফাইভ’ স্থানীয়করণ করে লক্ষ্যমাত্রাগুলো অর্জনের মাধ্যমে প্রকল্পটি প্রাণ ডেইরিকে বাণিজ্যিকভাবে সহায়তা প্রদান করবে। বিগ ফাইভ-ব্যবস্থাটির মূল পাঁচটি অংশ—গরুর জন্য কার্যকর খাদ্য, খাদ্য সামঞ্জস্যতা, পশুর সুস্থতা, সার ব্যবস্থাপনা এবং জমির কার্যকর ব্যবহার। এ ব্যবস্থার মাধ্যমে ২৫ শতাংশ গ্রিনহাউস গ্যাস নিঃসরণ হ্রাস এবং বাকি ৫ শতাংশ জ্বালানি, খাদ্যবর্জ্য এবং প্যাকেজিং ব্যবস্থাপনার মাধ্যমে হ্রাস করা সম্ভব হবে বলে আশা করা যাচ্ছে। প্রকল্পটির সামগ্রিক কার্যকারিতা ও ফলাফল ব্যবস্থাপনা করবে আইডিআরএন ও সেগেস ইনোভেশন।

প্রাণ-আরএফএল গ্রুপের চেয়ারম্যান ও সিইও আহসান খান চৌধুরী বলেন, ‘বাংলাদেশের বিভিন্ন অঞ্চলে একটি টেকসই ও কার্যকর দুগ্ধব্যবস্থা তৈরি করতে প্রাণ ডেইরি নিবিড়ভাবে খামারিদের সঙ্গে কাজ করে যাচ্ছে। এই টেকসই প্রকল্পের অংশ হিসেবে আমরা গরুর জন্য কার্যকর খাদ্য, খাদ্য সামঞ্জস্যতা, পশুর সুস্থতা, সার ব্যবস্থাপনা ও জমির কার্যকর ব্যবহার নিয়ে খামারিদের প্রয়োজনীয় প্রশিক্ষণ প্রদান করছি।’

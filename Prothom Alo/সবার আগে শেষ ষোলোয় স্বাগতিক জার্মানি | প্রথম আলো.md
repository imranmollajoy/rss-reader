ম্যাচের ২০ সেকেন্ড না পেরোতেই প্রথম গোল হজম করে বসতে পারত জার্মানি। ম্যানুয়াল নয়্যারের দৃঢ়তায় অল্পের জন্য সে যাত্রায় বেঁচে যায় স্বাগতিকরা। এরপরই অবশ্য ম্যাচের নিয়ন্ত্রণ নেয় জার্মানি। মাঝমাঠ নিজেদের দখলে রেখে আক্রমণে গিয়ে সুযোগ তৈরির চেষ্টা করে জার্মানরা। ৬ মিনিটের মাথায় অবশ্য আবারও দারুণ একটি সুযোগ তৈরি করে হাঙ্গেরি। তবে গোল পাওয়া হয়নি এবারও।

১১ মিনিটের মাথায় জার্মানিকে এগিয়ে দেওয়ার দরুণ একটি সুযোগ আসে কাই হাভার্টজের সামনে। তবে গোলরক্ষককে একা পেয়েও শেষ পর্যন্ত গোল আদায় করতে পারেননি আর্সেনাল তারকা। একটু পর বায়ার লেভারকুসেন তারকা রবার্ট এনড্রিচের প্রচেষ্টা ব্যর্থ হয় হাঙ্গেরির রক্ষণ দৃঢ়তায়। ম্যাচের নিয়ন্ত্রণ এ সময় জার্মানির কাছে থাকলেও, প্রতি–আক্রমণে ভীতি সৃষ্টি করছিল হাঙ্গেরিও। তবে ২২ মিনিটের মাথায় নিজেদের ভুলে গোল হজম করে বসে হাঙ্গেরি।

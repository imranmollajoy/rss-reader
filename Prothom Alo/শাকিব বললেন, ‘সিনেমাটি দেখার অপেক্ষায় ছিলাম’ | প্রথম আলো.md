ঈদের পর থেকে শাকিব খানকেই পরিবারের মানুষের কাছে শুনতে হচ্ছে, সিনেমাটি তাঁরা টিকিট না পেয়ে দেখতে পারছেন না। শাকিব বলেন, ‘আমার ফ্যামিলির মানুষ বলে, ভাই, টিকিট নেই। দর্শকদের এই ভালোবাসায় কৃতজ্ঞতা। সত্যিই আজ মনে হচ্ছে, ১০০ কোটির ২৫ ভাগ ২৫ কোটি কিন্তু বাকি রয়ে গেছে। এ ছাড়া প্যান ইন্ডিয়া ও ইন্টারন্যাশনালই রিলিজ হচ্ছে। আমার রেমুনারেশন ২৫ কোটি আর ১০০ কোটি থেকে লভ্যাংশ ২৫ কোটি—সব মিলিয়ে ৫০ কোটি দিতে হবে, কিন্তু আসুন এখন আমরা সিনেমা দেখি।’  
পবিত্র ঈদুল আজহা উপলক্ষে দেশজুড়ে মুক্তি পেয়েছে তুফান। এক তরুণের চলচ্চিত্র নায়ক হওয়ার গল্প নিয়ে এগিয়েছে সিনেমাটি। দ্বৈত চরিত্রে দেখা গেছে শাকিব খানকে। রায়হান রাফীর পরিচালনায় সিনেমায় শাকিব, নাবিলা, মিমি চক্রবর্তী ছাড়া আরও অভিনয় করেছেন চঞ্চল চৌধুরী, মিশা সওদাগর, ফজলুর রহমান বাবু, শহীদুজ্জামান সেলিম, গাজী রাকায়েত, সালাহউদ্দিন লাভলু, গাউসুল আলম শাওন প্রমুখ।

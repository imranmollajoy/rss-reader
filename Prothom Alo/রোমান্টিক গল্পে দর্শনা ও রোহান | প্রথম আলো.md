নাটকের গল্প শোনার পরই দর্শনা একবাক্যে রাজি হয়ে যান। তিনি নিজেও বাংলা নাটকের ভক্ত। অপূর্ব, আফরান নিশো, মেহজাবীন, তাসনিয়া ফারিণ, তানজিন তিশা সহ অনেকের নাটক প্রায়ই দেখেন। জানেন, বাংলাদেশের নাটকগুলো কলকাতায় খুবই জনপ্রিয়। দর্শনা বলেন, ‘আমার অনেক দিন থেকেই ইচ্ছা ছিল বাংলা নাটকে অভিনয় করার। আগেও প্রস্তাব পেয়েছি। কিন্তু হয়ে ওঠেনি। পরে যখন গল্পটি শুনি, তখনই আমার পছন্দ হয়ে যায়। পরিচালকের টিম আমার পছন্দ হয়েছিল। এ ছাড়া, গল্পে বাস্তবতার একটি ছাপ রয়েছে। একই সঙ্গে গল্পে একটি বার্তা রয়েছে।’

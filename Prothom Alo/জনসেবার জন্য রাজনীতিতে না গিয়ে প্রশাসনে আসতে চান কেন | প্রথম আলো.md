বোর্ড প্রশ্ন করে, ‘আপনি যে বললেন, বিসিএসে প্রশাসন ক্যাডারে এসে জনসেবা করতে চান, এটা তো রাজনীতি থেকেও করা যায়, তাহলে রাজনীতি করেননি কেন?’ উত্তরে রুহুল আমিন বলেন, ‘আমি প্রথমে নিজেকে একাডেমিক্যালি সাউন্ড করতে চেয়েছি।’

 সম্পূরক প্রশ্ন করা হয়, ‘আপনি কি বলতে চান, রাজনীতিবিদেরা একাডেমিক্যালি সাউন্ড না?’ তিনি বলেন, ‘তা না স্যার। অবশ্যই আমাদের অনেক রাজনীতিবিদ উচ্চশিক্ষিত। তবে আমাদের মতো মধ্যবিত্ত পরিবারের সন্তানদের পড়ালেখাকে অনেক বেশি গুরুত্ব দিতে হয়।’

 ‘কেন রাজনীতিবিদেরা কি সব বড়লোক পরিবার থেকে আসেন?’ তিনি বলেন, ‘না স্যার। তবে রাজনীতিতে অনিশ্চয়তা বেশি।’ এরপর বোর্ড রুহুল আমিনকে বলেন, ‘আপনি চ্যালেঞ্জ নিতে চাননি, সেটা বলেন।’ তিনি উত্তর দেন, ‘জি স্যার, আমার পারিপার্শ্বিকতায় তা কিছুটা চ্যালেঞ্জিং।’

ডামুড্যা ফায়ার সার্ভিসের টিম লিডার প্রদীপ কীর্তনীয়া প্রথম আলোকে বলেন, ‘আমরা খবর পেয়ে দ্রুত ঘটনাস্থলে ছুটে আসি। সেপটিক ট্যাংকের ভেতর প্রচুর গ্যাস জমে ছিল। গ্যাস অপসারণ করে ওই দুই শ্রমিককে  উদ্ধার করে হাসপাতালে নিয়ে যাই। সেখানে নেওয়ার পর চিকিৎসকরা তাঁদের মৃত ঘোষণা করেন।’

ডামুড্যা থানার ভারপ্রাপ্ত কর্মকর্তা (ওসি) এমারত হোসেন বলেন, পুলিশ খবর পেয়ে ঘটনাস্থলে যায়। হাসপাতাল থেকে মরদেহ দুটি উদ্ধার করে ময়নাতদন্তের জন্য জেলা সদরের হাসপাতালে পাঠানো হয়েছে। ভুক্তভোগী পরিবারের থেকে অভিযোগ পেলে তদন্ত করে প্রয়োজনীয় ব্যবস্থা নেওয়া হবে।

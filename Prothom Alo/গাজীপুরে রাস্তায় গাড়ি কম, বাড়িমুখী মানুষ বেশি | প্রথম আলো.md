রাজশাহীর চাপাইর এলাকার বাসিন্দা খায়রুল ইসলাম বলেন, আগে যেখানে ভাড়া লাগত ৪০০ টাকা, আজকে ভাড়া চাচ্ছে ৮০০ টাকা। দ্বিগুণ ভাড়া নিচ্ছে অথচ কেউ তাদের কিছু বলছে না।

দিগন্ত পরিবহনের চালক আসাদুল ইসলাম বলেন, ফেরার সময় কোনো যাত্রী পাওয়া যাবে না। খালি গাড়ি নিয়ে ফিরতে হবে। তাই এখন ভাড়া একটু বেশি নিচ্ছেন তাঁরা।

নাওজোড় হাইওয়ে থানার ভারপ্রাপ্ত কর্মকর্তা (ওসি) মো. শাহাদাত হোসেন বলেন, গতকাল মধ্যরাত পর্যন্ত মহাসড়কে যানবাহনের ব্যাপক চাপ ছিল। আজ ভোর থেকে যানবাহন চলাচল স্বাভাবিক। তবে চন্দ্রা ও আশপাশের এলাকায় ঘরমুখী মানুষের চাপ আছে।

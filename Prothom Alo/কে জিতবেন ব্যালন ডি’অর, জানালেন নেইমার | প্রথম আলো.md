ইউরোপিয়ান ফুটবলের মৌসুম শেষে এখন চলছে ইউরো ও কোপা আমেরিকার লড়াই। দলীয় অর্জনকে পাখির চোখ করে এসব প্রতিযোগিতায় খেলোয়াড়েরা মাঠে নামলেও ভেতরে-ভেতরে চলছে অন্য লড়াইও। সেই লড়াইটি মূলত ব্যক্তি শ্রেষ্ঠত্ব অর্জনের। যেখানে <a href="https://www.prothomalo.com/sports/football/9pc7b1po8q" target="_blank">ব্যালন ডি’অরের লড়াইয়ে</a> কে এগিয়ে গেলেন আর কে পিছিয়ে গেলেন, সেটা নিয়েই যত আলোচনা।

এরই মধ্যে ক্লাব ফুটবল দিয়ে বেশ কয়েকটি নাম ব্যালন ডি’অর জয়ের দৌড়ে ওপরের দিকে উঠে এসেছে। যে তালিকায় আছেন ভিনিসিয়ুস জুনিয়র, জুড বেলিংহাম ও কিলিয়ান এমবাপ্পের মতো তারকারা। তবে ইউরো ও কোপা আমেরিকার পারফরম্যান্স দিয়ে বদলে যেতে পারে সব হিসাব-নিকাশ।

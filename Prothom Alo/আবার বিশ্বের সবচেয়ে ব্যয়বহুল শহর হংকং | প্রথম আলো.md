 চলতি বছর বিশ্বের সবচেয়ে ব্যয়বহুল শহরের মধ্যে হংকংয়ের পরেই রয়েছে এশিয়ার আরেক শহর সিঙ্গাপুর। এরপর তৃতীয়, চতুর্থ, পঞ্চম ও ষষ্ঠ অবস্থানে রয়েছে সুইজারল্যান্ডের চারটি শহর জুরিখ, জেনেভা, বাসেল ও বার্ন। সপ্তম নিউইয়র্ক, অষ্টম লন্ডন, নবম বাহামা দ্বীপপুঞ্জের নাসাউ ও দশম অবস্থানে রয়েছে যুক্তরাষ্ট্রের লস অ্যাঞ্জেলেস।

মার্সার কস্ট অব লিভিং সার্ভের প্রতিবেদনে বলা হয়, চলতি বছর জীবনযাত্রার মান বাড়ার পেছনে এককভাবে বড় ভূমিকা রেখেছে বাসাভাড়া। জরিপভুক্ত শহরগুলোর বাসিন্দাদের আয়ের একটি বড় অংশই ব্যয় করতে হয় বাসা ভাড়ায়। ২০২৩ ও ২০২৪ সালের মধ্যে বিশ্বের প্রায় সব শহরে বিভিন্ন জিনিসের দাম বাড়লেও বাসা ভাড়ার বৃদ্ধি ছিল সবচেয়ে বেশি। এরপর মূল্যস্ফীতি ও স্থানীয় মুদ্রার মান ওঠা-নামাও শহরগুলোর বাসিন্দাদের আয়-ব্যয়কে সরাসরি প্রভাবিত করেছে।

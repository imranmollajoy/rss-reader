সভায় ময়মনসিংহের সার্বিক উন্নয়নের লক্ষ্যে পরিকল্পনামন্ত্রীর কাছে ১১ দফা দাবি উত্থাপন করেন নাগরিক সংগঠন জনউদ্যোগ ময়মনসিংহের আহ্বায়ক নজরুল ইসলাম। সভায় ময়মনসিংহের নাগরিক সমস্যা, উন্নয়নবঞ্চিত থাকায় মানুষের দুর্ভোগের কথা তুলে ধরেন জনপ্রতিনিধি ও নাগরিক নেতারা। আন্তর্জাতিক বিমানবন্দর, অর্থনৈতিক অঞ্চল, স্থলবন্দরে ইমিগ্রেশন, মেট্রোপলিটন পুলিশ, মেডিকেল বিশ্ববিদ্যালয় স্থাপন, প্রকৌশল বিশ্ববিদ্যালয় স্থাপন, যানজট নিরসনে শহরে সড়ক প্রশস্ত করাসহ বিভিন্ন দাবি তুলে ধরা হয়। পরিকল্পনামন্ত্রীর হাত ধরে জেলার উন্নয়ন প্রত্যাশা করেন বক্তারা।

পরিকল্পনামন্ত্রী আবদুস সালাম বলেন, যেসব দাবি উঠেছে, তার মধ্যে কিছু বিষয় সংশ্লিষ্ট বিভাগ ও মন্ত্রণালয় হয়ে তাঁর দপ্তরে আসতে হবে। কিছু সর্বজনীন বিষয়, যা যাচাই করে প্রয়োজনীয় পদক্ষেপ নেওয়া হবে। সংসদ সদস্যরা নিজ নিজ এলাকায় জনপ্রতিনিধিদের সঙ্গে আলোচনা করে অগ্রাধিকার ভিত্তিতে তালিকা করে তাঁর সঙ্গে বসবেন। একটি প্রকল্প তৈরি করতে সরকারি কিছু নিয়মের মধ্যে যেতে হবে। উন্নয়নের জন্য কোনো কাজ কোথাও আটকাবে না। এ জন্য সবার সহযোগিতা চান।

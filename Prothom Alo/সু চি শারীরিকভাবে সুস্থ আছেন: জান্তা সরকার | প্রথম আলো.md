সু চির এই বিচারের নিন্দা জানিয়েছে অধিকার গোষ্ঠীগুলো। তারা বলছে, এটা সু চিকে রাজনীতি থেকে দূরে সরিয়ে দেওয়ার কৌশল।

সু চির বিষয়ে বিস্তারিত তথ্য না দিয়ে জান্তা সরকারের মুখপাত্র জ মিন তুন বার্তা সংস্থা এএফপিকে বলেন, ‘আমি যত দূর জানি, তিনি শারীরিকভাবে সুস্থ আছেন। আমরা আগে তাঁর থাকার জন্য যে ব্যবস্থা করেছিলাম, সেখানেই তিনি আছেন।’

সু চিকে ঠিক কোথায় রাখা হয়েছে, তা জ মিন তুন উল্লেখ করেননি।

তবে এএফপির প্রতিবেদনে বলা হয়, সু চিকে দেশটির রাজধানী নেপিডোতে সেনানির্মিত একটি বিশেষ কারাগারে রাখা হয়েছে।

নেপিডোতে তাপমাত্রা ৪০ ডিগ্রি সেলসিয়াসে পৌঁছার পরিপ্রেক্ষিতে গত এপ্রিলে জান্তা সরকার বলেছিল, সু চিকে ‘প্রয়োজনীয় সেবা’ দেওয়া হচ্ছে।

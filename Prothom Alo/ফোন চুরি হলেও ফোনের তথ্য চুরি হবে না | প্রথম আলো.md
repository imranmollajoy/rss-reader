গুগলের তথ্যমতে, নতুন এ সুবিধা চালু হলে কৃত্রিম বুদ্ধিমত্তা (এআই) প্রযুক্তির মাধ্যমে ফোন ব্যবহারে অস্বাভাবিকতা পাওয়া গেলে ফোন স্বয়ংক্রিয়ভাবেই লক হয়ে যাবে। ফলে ফোন হারিয়ে গেলে বা চুরি হলে তা আর ব্যবহার করা যাবে না। এ ছাড়া ফোনের মালিক অন্য অ্যান্ড্রয়েড ফোন থেকেও নিজের ফোনটি লক করতে পারবেন। শুধু তা–ই নয়, ইন্টারনেট সংযোগ ছাড়া দীর্ঘ সময় নির্দিষ্ট স্থানে ফোন অব্যবহৃত রাখা হলেও ফোন লক হয়ে যাবে।

গুগল জানিয়েছে যে ব্রাজিলের ব্যবহারকারীরা শিগগিরই এ সুবিধা ব্যবহারের সুযোগ পাবেন। তবে সুবিধাটি পেতে অবশ্যই অ্যান্ড্রয়েড ফোনের অপারেটিং সিস্টেম ১০ বা তার পরবর্তী সংস্করণের হতে হবে। সুবিধাটি প্রথমে ব্রাজিলে চালু হলেও পর্যায়ক্রমে অন্যান্য দেশেও চালু করা হবে।

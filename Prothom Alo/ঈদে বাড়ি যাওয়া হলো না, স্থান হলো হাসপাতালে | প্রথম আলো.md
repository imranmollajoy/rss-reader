 খবর পেয়ে ফেনীর ফাজিলপুর (মুহুরীগঞ্জ) হাইওয়ে পুলিশ ও স্থানীয় লোকজন এগিয়ে গিয়ে আহত যাত্রীদের উদ্ধার করে ফেনী ২৫০ শয্যার জেনারেল হাসপাতালসহ বিভিন্ন হাসপাতাল ও ক্লিনিকে নিয়ে যান।

 আহত যাত্রীদের মধ্যে ১৫ জনকে ফেনী সদর হাসপাতালে ভর্তি করা হয়েছে। তাঁদের মধ্যে ১৪ জনের নাম জানা গেছে। তাঁরা হলেন হবিগঞ্জের মাধবপুর উপজেলার মোবারকের ছেলে সোহেল মিয়া (২০), একই এলাকার ফরিদ মিয়া ছেলে রাকিব (১৮), মাদবপুরের কিরণ মিয়ার স্ত্রী নাসিমা আক্তার (২৫), ফেনীর দাগনভূঞার বশির আহমদের ছেলে আহমদ সুলতান (১১), চট্টগ্রাম চন্দনাইশ উপজেলার আজিজুল হকের স্ত্রী আলেয়া বেগম (৪০), নোয়াখালীর দক্ষিণ হাতিয়ার সাগর মিয়ার স্ত্রী সালমা আক্তার (১৮), চট্টগ্রামের রাউজানের জুয়েল বড়ুয়া (৪৫) ও তাঁর স্ত্রী টিকনি বড়ুয়া (৪০), সিলেটের উত্তর বেজরা এলাকার মো.আমির আলী(২৮) ও তাঁর স্ত্রী মোর্শেদা আক্তার (২২), ফেনীর পরশুরামের ইউসুফ মিয়ার স্ত্রী সুমি আক্তার (২৭), হবিগঞ্জের বাহুবলের হোসেন আলীর ছেলে হেলাল মিয়া (২৬), নোয়াখালীর কোম্পানীগঞ্জের আবদুল মমিনের ছেলে সাইফুল (২৩) ও কিরণ (২৫)। অহত অন্যদের বিভিন্ন বেসরকারি হাসপাতাল ও ক্লিনিকে চিকিৎসা দেওয়া হয়েছে।

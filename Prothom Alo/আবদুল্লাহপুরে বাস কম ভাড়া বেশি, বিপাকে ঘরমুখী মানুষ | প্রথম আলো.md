যাত্রীদের পাশেই দেখা যায়, বাস কাউন্টারের লোকজন ব্যাপক ব্যস্ত সময় পার করছেন। তাঁদের সঙ্গে কথা বলে জানা যায়, ঈদ উপলক্ষে বাসের সংকট। বেশির ভাগ বাসই চান্দনা চৌরাস্তা এলাকা থেকে ঘুরে আবার ময়মনসিংহ চলে যাচ্ছে। তা ছাড়া মহাখালী থেকে ছেড়ে আসা বাসগুলোও যাত্রী বোঝাই। তাই যাত্রীরা আবদুল্লাহপুর থেকে উঠতে পারছেন না। সকাল বা দুপুরের চেয়ে সন্ধ্যার পর যাত্রীর চাপ বেড়েছে কয়েক গুণ।

ময়মনসিংহের বিভিন্ন বাসের কাউন্টার মাস্টার মো. আমিনুল ইসলাম প্রথম আলোকে বলেন, ‘আমরা আবদুল্লাহপুরে খুব কম বাস পাচ্ছি। যে কয়টা আসে,সেগুলোতেও ওঠার অবস্থা নেই। বাধ্য হয়ে আমরা যাত্রীদের বিকল্প মাধ্যমে যেতে বলি।’

ভাড়া বেশি নেওয়ার বিষয়ে জানতে চাইলে আমিনুল বলেন, ‘বাসগুলো ময়মনসিংহ যাওয়ার সময় যাত্রীপূর্ণ থাকলেও ফেরার পথে পুরো বাস থাকে ফাঁকা। এ কারণে বাসের মালিকদের লস হয়। তাই তারা নিজেরাই বাসের ভাড়া বাড়িয়ে দেন। বাসের মালিকেরা যে অনুপাতে ভাড়া নির্ধারণ করেন, আমরা সেভাবেই টিকিট বিক্রি করি।’

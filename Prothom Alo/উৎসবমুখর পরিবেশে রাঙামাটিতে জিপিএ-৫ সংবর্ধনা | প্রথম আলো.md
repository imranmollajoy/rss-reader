আয়োজনটি পাওয়ার্ড বাই বিকাশ এবং সহযোগিতায় ছিল কনকর্ড গ্রুপ, ফ্রেশ, বহুব্রীহি, সানকুইক, কনকা-গ্রি, মিউচুয়াল ট্রাস্ট ব্যাংক পিএলসি, বার্জার পেইন্টস বাংলাদেশ লিমিটেড, ইউসিএসআই ইউনিভার্সিটি বাংলাদেশ শাখা ক্যাম্পাস, ইউনিভার্সিটি অব লিবারেল আর্টস বাংলাদেশ, এটিএন বাংলা ও প্রথম আলো বন্ধুসভা। উৎসবে অংশ নিতে রাঙামাটি জেলার বিভিন্ন উপজেলার জিপিএ-৫ পাওয়া ১১৬ জন শিক্ষার্থী নিবন্ধন করেছে।

আজ বৃহস্পতিবার সকাল ১০টায় জাতীয় সংগীত পরিবেশনের মধ্য দিয়ে শুরু হয় কৃতী শিক্ষার্থীদের সংবর্ধনা অনুষ্ঠান। সংবর্ধনা অনুষ্ঠানে শুভেচ্ছা বক্তব্য দেন প্রথম আলো রাঙামাটি প্রতিনিধি সাধন বিকাশ চাকমা। অন্যদের মধ্যে বক্তব্য দেন শিক্ষাবিদ ও সাবেক মানবাধিকার কমিশনের সদস্য নিরূপা দেওয়ান ও প্রথম আলো যুগ্ম সম্পাদক বিশ্বজিৎ চৌধুরী।

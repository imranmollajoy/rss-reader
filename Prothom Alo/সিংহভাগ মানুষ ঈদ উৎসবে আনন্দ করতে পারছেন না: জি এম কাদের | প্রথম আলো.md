সেন্ট মার্টিন প্রসঙ্গে জি এম কাদের বলেন, ‘সেন্ট মার্টিনের ব্যাপারে সরকারের অবস্থান নিয়ে দেশবাসী উদ্বিগ্ন। ওনারা (সরকার) কী করতে চাচ্ছেন আমরা বুঝতে পারছি না। মিয়ানমার বাহিনী কতটুকু অগ্রসর হলে আমরা মনে করব, তারা আমাদের ওপর আক্রমণ করছে, এটা আমাদের কাছে পরিষ্কার নয়। আমাদের লোকজন সেখানে (সেন্ট মার্টিন) যেতে পারছেন না, সেখান থেকে বেরিয়ে আসতেও পারছেন না। তাঁদের সব সময় একটা ঝুঁকির মধ্যে থাকতে হচ্ছে। এ রকম অবস্থায় আমরা যদি এখনো মনে করি, আলাপ-আলোচনার মাধ্যমে সঠিকভাবে একটা সিদ্ধান্তে আসব, সেটা হতে পারে।’

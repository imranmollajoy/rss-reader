চিঠিতে রাশিয়ার প্রেসিডেন্ট বলেছেন, সমতা, পারস্পরিক সম্মান ও আস্থার ভিত্তিতে গত ৭০ বছর দুই দেশ ভালো সম্পর্ক ও অংশীদারত্ব গড়ে তুলেছে। তিনি লেখেন, ‘পশ্চিমা নিয়ন্ত্রণের বাইরে আমরা বাণিজ্য ও পারস্পরিক মীমাংসার জন্য বিকল্প পদ্ধতি গড়ে তুলব। একসঙ্গে মিলে অবৈধ একতরফা নিষেধাজ্ঞা প্রতিহত করব।’

রাশিয়ার প্রেসিডেন্ট আরও বলেন, ‘একই সময়ে আমরা ইউরেশিয়ায় একটি সমতাভিত্তিক ও অবিচ্ছেদ্য নিরাপত্তা কাঠামো গড়ে তুলব।’

ইউক্রেনে রাশিয়ার বিশেষ সামরিক অভিযানে সমর্থন দিয়ে যাওয়ায় উত্তর কোরিয়াকে ধন্যবাদ জানান পুতিন। একই সঙ্গে যুক্তরাষ্ট্রের চাপ ও সামরিক হুমকি সত্ত্বেও পিয়ংইয়ংকে নিজের স্বার্থ সুরক্ষার প্রচেষ্টায় সমর্থন দিয়ে যাওয়ার অঙ্গীকার করেন তিনি।

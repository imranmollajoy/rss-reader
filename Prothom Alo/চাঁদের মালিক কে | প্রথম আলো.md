১৯৭৯ সালে আরেকটি একটি আন্তর্জাতিক চুক্তি ঘোষণা করা হয়। সেই চুক্তি অনুসারে কোনো রাষ্ট্র বা সংস্থা চাঁদে সম্পদের মালিকানা দাবি করতে পারবে না। ১৭টি দেশ সেই চুক্তিতে সই করেছে। যুক্তরাষ্ট্র এতে সই করেনি। যুক্তরাষ্ট্র ২০১৫ সালে আইনের মাধ্যমে তার নাগরিক ও শিল্পকে মহাকাশে ধাতু নিষ্কাশন, ব্যবহার ও বিক্রি করার অনুমতি দিয়েছে। সেই আইন আন্তর্জাতিক সম্প্রদায়কে চাপে ফেলেছে। যুক্তরাষ্ট্র এখন চাঁদে নিজের অবস্থান শক্ত করে নতুন নিয়ম চালুর চেষ্টা করছে। আর্টেমিস চুক্তির মাধ্যমে চাঁদে সম্পদ আহরণ ও ব্যবহার নিয়ন্ত্রণের চেষ্টা করছে। ৪০টির বেশি দেশের সঙ্গে কাজ করছে যুক্তরাষ্ট্র। অবশ্য সে তালিকায় চীন নেই। লন্ডন স্কুল অব ইকোনমিকসের মহাকাশ নীতি ও আইন–গবেষক জিল স্টুয়ার্ট বলেন, ‘চাঁদের সঙ্গে অ্যান্টার্কটিকার মিল আছে। চাঁদে এমন কোনো গবেষণার ঘাঁটি স্থাপন করা, যেমনটা আমরা অ্যান্টার্কটিকায় দেখতে পাই। চাঁদের জমিতে যেহেতু কারও মালিকানা নেই, তাই সেখানে যে আগে ঘাঁটি তৈরি করবে, তার সুবিধা থাকবে অনেক।’

সূত্র: বিবিসি

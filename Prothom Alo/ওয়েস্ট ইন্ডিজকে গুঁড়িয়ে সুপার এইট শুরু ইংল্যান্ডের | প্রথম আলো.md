গ্রুপপর্বে চার ম্যাচ জিতেই সুপার এইটে এসেছিল ওয়েস্ট ইন্ডিজ। অন্যদিকে ইংল্যান্ডকে অপেক্ষা করতে হয়েছিল একেবারে শেষ পর্যন্ত, তাকিয়ে থাকতে হয়েছিল অস্ট্রেলিয়ার দিকে। সেন্ট লুসিয়ার ড্যারেন স্যামি স্টেডিয়ামে সেই ওয়েস্ট ইন্ডিজকেই গুঁড়িয়ে সুপার এইট শুরু করে বাকিদের যেন একটা বার্তাও দিল বর্তমান চ্যাম্পিয়ন ইংল্যান্ড। ফিল সল্টের ৪৭ বলে ৮৭ রানের সঙ্গে জনি বেয়ারস্টোর ২৬ বলে ৪৮ রানের দুটি অপরাজিত ইনিংসে ওয়েস্ট ইন্ডিজের দেওয়া ১৮১ রানের লক্ষ্য ইংল্যান্ড পেরিয়ে গেছে ৮ উইকেট ও ১৫ বল বাকি রেখেই।

রান তাড়ায় জস বাটলারের সঙ্গে সল্টের উদ্বোধনী জুটিতে পাওয়ারপ্লেতে ৫৮ রানসহ ওঠে মোট ৬৭ রান। পাওয়ারপ্লেতে মূল হুমকি আকিল হোসেনকে নিরাপদে পার করেন দুজন। শেষ পর্যন্ত সে জুটি ভাঙে অফ স্পিনার রোস্টন চেজের বলে বাটলার সামনে এসে খেলতে গিয়ে এলবিডব্লু হয়ে। ডানহাতিদের বিপক্ষেও অফ স্পিনার চেজ দারুণ করেছেন। তবে উইকেট দরকার ছিল তাদের, সেটির দেখাই খুব একটা পায়নি ওয়েস্ট ইন্ডিজ।

বিস্তারিত আসছে…

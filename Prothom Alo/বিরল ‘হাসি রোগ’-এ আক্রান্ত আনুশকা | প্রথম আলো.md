এ অভিনেত্রী যে বিরল রোগে আক্রান্ত, তাকে বিজ্ঞানের ভাষায় সিউডোবালবার অ্যাফেক্ট (পিবিএ) বলা হয়। আর তাই আনুশকা তাঁর হাসি, এমনকি কান্নার ওপর নিয়ন্ত্রণ রাখতে পারেন না। এটা একধরনের স্নায়বিক ব্যাধি, আর এর প্রভাব সরাসরি মস্তিষ্কে গিয়ে পড়ে। তবে এই রোগের কারণে মানসিক কোনো সমস্যা হয় না। তাই বিরল এ রোগে আক্রান্ত ব্যক্তিকে কোনোভাবেই মানসিক রোগী বলা যায় না। পিবিএ রোগে আক্রান্ত ব্যক্তিরা শুধু নিজের হাসি বা কান্নার ওপর নিয়ন্ত্রণ হারিয়ে ফেলেন।  
৪২ বছর বয়সী এ অভিনেত্রী এ প্রসঙ্গে বলেছেন, ‘আমার হাসির রোগ আছে। অনেকের মনে প্রশ্ন জাগতে পারে যে হাসা আবার কোনো সমস্যা নাকি? কিন্তু আমার জন্য এটা বড় সমস্যা। আমি যদি একবার হাসতে শুরু করি, তাহলে টানা ১৫-২০ মিনিট পর্যন্ত আমার এই হাসি থামে না। হাসির ছবি দেখার সময় বা হাসির দৃশ্যে অভিনয় করার সময় সবচেয়ে বেশি সমস্যার সম্মুখীন হই আমি। হাসির কারণে অনেকবার শুটিং বন্ধ পর্যন্ত করতে হয়েছে।’

এর আগে ঝিনাইদহ–৪ আসনের সংসদ সদস্য আনোয়ারুল খুনের ঘটনায় ঢাকার আদালতে দোষ স্বীকার করে জবানবন্দি দেন একসময়ের চরমপন্থী সংগঠনের নেতা শিমুল ভূঁইয়া। তিনি এই খুনের জন্য দুই কোটি টাকার চুক্তি করেছিলেন বলে উল্লেখ করেন। তাঁর বক্তব্যে সাইদুল করিম ও ঝিনাইদহ জেলা আওয়ামী লীগের ত্রাণ ও সমাজকল্যাণবিষয়ক সম্পাদক কাজী কামাল আহম্মেদের (বাবু) নাম আসে। এরপর এই দুজনকে গ্রেপ্তার করে ডিবি।

তবে সাইদুল করিমকে গ্রেপ্তারের পর ১৩ জুন আদালতে হাজির করা হলে সেখানে তিনি দাবি করেন যে তিনি রাজনৈতিক প্রতিহিংসার শিকার। সংসদ নির্বাচনে মনোনয়ন চাওয়ায় তাঁকে ফাঁসানো হয়েছে।

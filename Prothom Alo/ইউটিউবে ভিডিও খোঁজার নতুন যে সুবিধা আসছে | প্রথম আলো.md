গুগল লেন্স ব্যবহার করে সরাসরি ছবি তোলার পাশাপাশি ফোনের গ্যালারিতে থাকা ছবির মাধ্যমে অনলাইন থেকে সে বিষয়ে বিস্তারিত তথ্য খুঁজে পাওয়া যায়। গুগলের ছবি শনাক্তকরণ এ সুবিধা কাজে লাগিয়ে এবার পছন্দের ভিডিও খুঁজে পাওয়া যাবে ইউটিউবে। নাইনটুফাইভ গুগলের এক প্রতিবেদনে বলা হয়েছে, ইউটিউবের সার্চবারে গুগল লেন্স ব্যবহারের সুযোগ চালুর জন্য কাজ করছে গুগল। শুরুতে ইউটিউবের অ্যান্ড্রয়েড অ্যাপে এ সুবিধা যুক্ত করা হবে।

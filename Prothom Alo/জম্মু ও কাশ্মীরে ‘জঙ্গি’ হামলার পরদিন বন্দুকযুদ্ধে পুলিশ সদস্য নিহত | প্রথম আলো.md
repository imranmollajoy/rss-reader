ওই ঘটনার প্রতিক্রিয়ায় সাবেক মুখ্যমন্ত্রী ও ডেমোক্রেটিক প্রোগ্রেসিভ আজাদ পার্টির চেয়ারপারসন গুলাম নবী আজাদ বলেন, ‘কাথুয়া ও দোদায় সন্ত্রাসী হামলা হয়েছে এবং হীরানগরে সিআরপিএফের একজন জওয়ান নিহত হয়েছেন।’

গুলাম নবী আরও বলেন, জম্মুতে সন্ত্রাসী হামলা বেড়ে যাওয়ার ঘটনা উদ্বেগের। শান্তি বিনষ্টকারী এসব ঘটনা জরুরি ভিত্তিতে মোকাবিলা করতে হবে। সবার নিরাপত্তা কামনা করি। সন্ত্রাসবাদের বিরুদ্ধে সরকারকে কঠোর পদক্ষেপ নেওয়া দরকার।

গতকাল রাতে দোদা জেলায় পুলিশ ও নিরাপত্তা বাহিনীর একটি যৌথ তল্লাশি ফাঁড়িতে হামলা চালান ‘জঙ্গিরা’। এতে পাঁচ সেনাসদস্যসহ ছয়জন আহত হন। গত রোববার সন্ধ্যা থেকে এটি ছিল জম্মু ও কাশ্মীরে তৃতীয় সন্ত্রাসী হামলার ঘটনা।

**উপকরণ:** পুদিনাপাতা একমুঠো, ধনেপাতা একমুঠো, আদা অল্প পরিমাণে, জিরা ১ চা-চামচ, মৌরি ১ চা-চামচ, ২টি লেবুর রস, পানি ৪ কাপ, লবণ পরিমাণমতো, গোলমরিচের গুঁড়া সিকি চা-চামচ।

**প্রণালি:** পুদিনা ও ধনেপাতা ধুয়ে কুচি করে নিন। আদার খোসা ছাড়িয়ে কুচি করুন। ব্লেন্ডারে আদাকুচি, পুদিনা ও ধনেপাতাকুচি, জিরা, মৌরি দিয়ে পেস্ট করে নিন। একটি বড় পাত্রে লেবুর রস চিপে নিন। মসলার পেস্ট ও ৪ কাপ পানি দিয়ে দিন। চামচ দিয়ে নাড়তে থাকুন। লবণ, চিনি, গোলমরিচের গুঁড়া দিয়ে আবারও নেড়ে নিন। ছাঁকনি দিয়ে ছেঁকে গ্লাসে ঢালুন লেমোনেড। সামান্য পুদিনাপাতাকুচি আর বরফ দিয়ে পরিবেশন করুন।

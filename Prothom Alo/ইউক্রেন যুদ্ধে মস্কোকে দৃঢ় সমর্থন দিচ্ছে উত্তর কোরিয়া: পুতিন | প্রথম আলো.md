বিশ্বরাজনীতিতে উত্তর কোরিয়া বিচ্ছিন্ন একটি দেশ হিসেবে পরিচিত। নিজস্ব অস্ত্র কর্মসূচির কারণে দেশটি একাধিকবার জাতিসংঘের নিষেধাজ্ঞার মুখে পড়েছে। তবে উত্তর কোরিয়ার নেতা কিম জং-উন মস্কোর ঘনিষ্ঠ মিত্র। ২০০০ সালের পর আজই প্রথমবার উত্তর কোরিয়ায় যাচ্ছেন পুতিন।

সফরের আগে কেসিএনএর নিবন্ধে পুতিন লিখেছেন, ‘এ সফর আমাদের দ্বিপক্ষীয় সম্পর্ককে এক অন্য উচ্চতায় নিয়ে যাবে। সেই সঙ্গে রাশিয়া ও উত্তর কোরিয়ার মধ্যে পরিবর্তিত ও সমান সহযোগিতার বিকাশে ভূমিকা রাখবে।’

গত বছর বিশেষ বুলেটপ্রুফ ট্রেনে চেপে রাশিয়া সফর করেছিলেন কিম জং-উন।

দক্ষিণ কোরিয়া, যুক্তরাষ্ট্র ও ইউক্রেন দীর্ঘদিন ধরে অভিযোগ করে আসছে, জাতিসংঘের নিষেধাজ্ঞা উপেক্ষা করে রাশিয়াকে অস্ত্র সরবরাহ করছে উত্তর কোরিয়া। আর মস্কো সেসব অস্ত্র ইউক্রেনে যুদ্ধে ব্যবহার করছে। এর বিপরীতে রাশিয়ার কাছ থেকে স্যাটেলাইট কর্মসূচিতে প্রযুক্তিগত সহায়তা পাচ্ছে উত্তর কোরিয়া।

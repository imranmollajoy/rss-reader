জামালপুরের ইসলামপুর সরকারি কলেজের এক নারী কর্মকর্তার সঙ্গে অসৌজন্যমূলক আচরণের অভিযোগে কলেজ শাখা ছাত্রলীগের সভাপতি মো. শাওন সরকারকে সাময়িক অব্যাহতি দেওয়া হয়েছে।

জেলা ছাত্রলীগের সভাপতি খাবীরুল ইসলাম খান ও সাধারণ সম্পাদক নাফিউল করিমের স্বাক্ষরিত এক বিজ্ঞপ্তিতে গতকাল সোমবার রাতে এ তথ্য জানানো হয়।

ইসলামপুর সরকারি কলেজের ওই কর্মকর্তার নাম তাসলিমা আক্তার। তিনি কলেজের হিসাবরক্ষক পদে আছেন। এ ছাড়া তিনি জেলা ছাত্রলীগের সাবেক সাধারণ সম্পাদক মাকসুদ বিন জালাল ওরফে প্লাবনের স্ত্রী।

স্থানীয় লোকজনের বরাত দিয়ে পুলিশ জানায়, বিকেলে আবদুস সাত্তার উপজেলার কানাগাড়ি বাজারে বাড়ির জন্য জিনিসপত্র কিনতে যান। একপর্যায়ে বাজারের ভেতর মহাসড়ক পার হচ্ছিলেন তিনি। এ সময় গোবিন্দগঞ্জ থেকে দিনাজপুরগামী একটি ট্রাক তাঁকে চাপা দিয়ে চলে যায়। এতে আবদুস সাত্তার গুরুতর আহত হন। পরে স্থানীয় লোকজন উদ্ধার করে ঘোড়াঘাট উপজেলা স্বাস্থ্য কমপ্লেক্সে নিলে জরুরি বিভাগের কর্তব্যরত চিকিৎসক তাঁকে মৃত ঘোষণা করেন।

পুলিশ ও স্থানীয় সূত্রে জানা গেছে, আজ সকাল থেকে তুমুল বৃষ্টি হচ্ছিল। সকাল সাতটার দিকে ঢাকা থেকে সুনামগঞ্জগামী শ্যামলী পরিবহনের একটি যাত্রীবাহী বাস বিশ্বনাথের শ্যামনগর কাজীবাড়ি এলাকায় পৌঁছালে সুনামগঞ্জ থেকে ছেড়ে আসা সিলেটগামী একটি লেগুনার সঙ্গে মুখোমুখি সংঘর্ষ হয়। এতে বাস ও লেগুনার ১০ যাত্রী আহত হন।

স্থানীয় লোকজন আহতদের উদ্ধার করে সিলেটের এম এ জি ওসমানী মেডিকেল কলেজ হাসপাতালে পাঠান। হাসপাতালে চিকিৎসাধীন অবস্থায় শিব্বির আহমদ ও শাহিন মিয়ার মৃত্যু হয়।

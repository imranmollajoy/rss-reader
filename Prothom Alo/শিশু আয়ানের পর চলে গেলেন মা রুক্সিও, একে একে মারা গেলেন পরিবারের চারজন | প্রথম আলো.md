নিহত ব্যক্তিদের পরিবারের সদস্যদের সঙ্গে কথা বলে জানা গেছে, রুক্সি আক্তারের মাথায় ব্রেইন টিউমারের অস্ত্রোপচার করাতে গত ১ জুন তিনি ও তাঁর বাবা, বোন ও শিশুসন্তান আয়ানসহ একই পরিবারের পাঁচজন ঢাকা এভারকেয়ার হাসপাতালের পাশে বসুন্ধরা আবাসিক এলাকার এ ব্লকে সাইফুল ইসলামের মালিকানাধীন বাসায় নিচের একটি কক্ষে ওঠেন। দিনে ১ হাজার ৫০০ টাকা করে ওই কক্ষ ভাড়া নেওয়ার পর পাশে এভারকেয়ার হাসপাতালে রুক্সি আক্তারের চিকিৎসা চলছিল। ৬ জুন এভারকেয়ার হাসপাতালে রুক্সি আক্তারের ব্রেইন টিউমারের অস্ত্রোপচার করানো হয়। অস্ত্রোপচারের পর ওই ভাড়া নেওয়া কক্ষে থেকে নিয়মিত চিকিৎসক দেখিয়ে আসছিলেন রুক্সি আক্তার। কিন্তু গত সোমবার সন্ধ্যায় হঠাৎ ওই কক্ষের বিদ্যুৎ চলে যায়। পরে বিদ্যুৎ চলে যাওয়ার বিষয়ে বাসার কেয়ারটেকারের কাছ থেকে খোঁজ নিতে ওই কক্ষ থেকে বের হন আহমদ মোস্তফা। আহমদ মোস্তফা ওই কক্ষ থেকে বের হওয়ার ৩০ সেকেন্ডের মাথায় এসি বিস্ফোরিত হয়ে আগুনে দগ্ধ হয় শিশু আয়ানসহ পরিবারটির ৪ জন।

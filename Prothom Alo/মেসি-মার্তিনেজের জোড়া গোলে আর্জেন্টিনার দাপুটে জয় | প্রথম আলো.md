প্রথমার্ধ যেখানে শেষ করেছিল, সেখান থেকেই দ্বিতীয়ার্ধ শুরু করে আর্জেন্টিনা। এ সময় ম্যাচের ওপর পুরোপুরি নিয়ন্ত্রণ প্রতিষ্ঠা করে তারা। আর্জেন্টিনার দাপুটে ফুটবলের কারণে বলের কাছে আসতেও কষ্ট করতে হচ্ছিল গুয়াতেমালাকে। আকস্মিকভাবে দু–একবার প্রতি-আক্রমণে যাওয়ার চেষ্টা করলেও আর্জেন্টিনার দুর্দান্ত প্রেসিংয়ে নিষ্ক্রিয় পড়ছিল সেসব আক্রমণ।

অন্যদিকে আর্জেন্টিনা আধিপত্য বিস্তার করে খেললেও কাঙ্ক্ষিত গোলটি পাওয়া হচ্ছিল না তাদেরও। শেষ পর্যন্ত মেসি-মার্তিনেজ জুটির সমন্বয় থেকে আসে আর্জেন্টিনার তৃতীয় গোলটি। ম্যাচের ৬৮ মিনিটে মেসির সহায়তা থেকে গোল করেন মার্তিনেজ।

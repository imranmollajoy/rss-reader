ক্রিকেটভিত্তিক ওয়েবসাইট ক্রিকবাজ জানিয়েছে, বার্বাডোজের বিমানবন্দর খোলা থাকবে কি না, প্রাথমিকভাবে সেদিকে তাকিয়ে ছিল বিসিসিআই। তবে শেষ খবর পাওয়া পর্যন্ত, সে বিমানবন্দর বন্ধ করে দেওয়া হয়েছে।

ঘূর্ণিঝড়ের কারণে বাণিজ্যিক উড়োজাহাজের বদলে চার্টার ফ্লাইটে করে রোহিতদের ফেরানোর কথা ভাবছিল বিসিসিআই। সংবাদ সংস্থা পিটিআইকে একটি সূত্র জানিয়েছে, ‘এখান (ব্রিজটাউন) থেকে নিউইয়র্ক এবং এরপর দুবাই হয়ে দলের ভারতে পৌঁছানোর কথা ছিল। তবে এখন এখান থেকে সরাসরি দিল্লিতে চার্টার ফ্লাইটে যাওয়ার পরিকল্পনা।’

সুরি পুলিশের উপপ্রধান কনস্টেবল নেভ কেম্প সংবাদমাধ্যমকে বলেন, ‘আমার মতে, আমাদের (পুলিশের) পক্ষ থেকে ঘটনাটি ঠিকভাবে সামাল দেওয়া সম্ভব হয়নি। এখন এই ঘটনা নিষ্ঠার সঙ্গে পুঙ্খানুপুঙ্খভাবে তদন্ত করে দেখা হবে।’

ঘটনাটি যুক্তরাজ্য সরকারের সর্বোচ্চ মহলেও আলোচিত হয়েছে। এক এক্স বার্তায় দেশটির স্বরাষ্ট্রমন্ত্রী জেমস ক্লেভারলি বলেন, ‘আমার মনে হয়, এমনটা করার কোনো দরকার ছিল না। আমি এর জরুরি ও পূর্ণাঙ্গ ব্যাখ্যা চেয়েছি।’

ঈদ কারও কাছে বাড়ি ফেরার সুখ, কারও কাছে আবার রসনাবিলাস। কেউ ঈদের ছুটিতে ঘুরতে যান দূরে কোথাও, কারও আবার ঈদ কাটে রান্নাঘরের চার দেয়ালের মধ্যে। তবে ঈদ এমন এক উৎসব, যার আনন্দ সবার সঙ্গে ভাগ করে না নিলে অপূর্ণই থেকে যায়। নিজের চারপাশে ভালোবাসার মায়া ছড়িয়ে দিলে তবেই না হবে সত্যিকার ঈদ!

মানুষের প্রতি মানুষের মমত্ববোধ ও ভালোবাসার প্রকাশে মানুষে মানুষে বন্ধন গড়ে ওঠে। এই তো ঈদের মহিমা। সেই সঙ্গে প্রকৃতি আর প্রাণিকুলের প্রতি সদয় আচরণ করাও একজন মানবিক মানুষের দায়িত্ব। এমনটাই বলছিলেন রাজশাহী বিশ্ববিদ্যালয়ের সাবেক উপাচার্য ও সমাজবিজ্ঞান বিভাগের অবসরপ্রাপ্ত অধ্যাপক ড. মুহম্মদ মিজানউদ্দিন।

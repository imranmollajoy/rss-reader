২৯ বছর বয়সী মোতি গত মাসে দক্ষিণ আফ্রিকার বিপক্ষে তিন ম্যাচের টি-টোয়েন্টি সিরিজে ৮ উইকেট নেন, তাঁর দল ওয়েস্ট ইন্ডিজও জেতে ৩-০ ব্যবধানে। চলমান টি-টোয়েন্টি বিশ্বকাপেও দারুণ ছন্দে আছেন মোতি। এরই মধ্যে ১১ গড়ে নিয়েছেন ৫ উইকেট, গ্রুপ পর্বে এক ম্যাচ হাতে রেখে সুপার এইট নিশ্চিত করেছে ওয়েস্ট ইন্ডিজও।

প্রথমবারের মতো আইসিসির মাসসেরা হওয়ায় উচ্ছ্বাস প্রকাশ করে মোতি বলেছেন, ‘এই স্বীকৃতিটা আমার কাছে অনেক কিছু। এমন উৎসাহব্যঞ্জক পুরস্কার পেয়ে আমি খুশি। এই মৌসুমে আমি বেশ পরিশ্রম করেছি, সেটার ফলও পাচ্ছি।’

শ্রীলঙ্কা নারী দলের অলরাউন্ডার আতাপাত্তু মে মাসে চারটি টি-টোয়েন্টিতে ব্যাট হাতে ৩৭.৭৫ গড়ে করেছেন ১৫১ রান, বল হাতে নিয়েছেন ৬ উইকেট।

আইন, বিচার ও মানবাধিকারবিষয়ক সাংবাদিকদের সংগঠন ল রিপোর্টার্স ফোরামের পাল্টাপাল্টি কমিটি গঠিত হয়েছে। শুক্রবার বার্ষিক সাধারণ সভায় (এজিএম) সংগঠনের গঠনতন্ত্র প্রয়োগ নিয়ে সদস্যদের মধ্যে বাগ্‌বিতণ্ডা হয়। এর জেরে পাল্টাপাল্টি কমিটি ঘোষণা করা হয় বলে সংশ্লিষ্ট ব্যক্তিরা জানান।

একটি কমিটির সভাপতি ঘোষণা করা হয়েছে দৈনিক আজকের পত্রিকার বিশেষ প্রতিনিধি আশরাফ-উল-আলমকে। আর সাধারণ সম্পাদক ঘোষণা করা হয়েছে ইংরেজি দৈনিক নিউ এজের জ্যেষ্ঠ প্রতিবেদক মনিরুজ্জামান মিশনকে।

এ কমিটির অন্যরা হলেন সহসভাপতি হাসান জাবেদ (এনটিভি), যুগ্ম সম্পাদক আলমগীর হোসেন (যুগান্তর), অর্থ সম্পাদক মনজুর হোসাইন (চ্যানেল টোয়েন্টি ফোর), সাংগঠনিক সম্পাদক এস এম নূর মোহাম্মদ (আজকের পত্রিকা), দপ্তর সম্পাদক জাকের হোসেন (এনটিভি অনলাইন), প্রচার ও প্রকাশনা সম্পাদক হাবিবুল ইসলাম (নিউজ টোয়েন্টি ফোর), প্রশিক্ষণ ও কল্যাণ সম্পাদক জাবেদ আখতার (এটিএন নিউজ)। এ ছাড়া কার্যনির্বাহী সদস্য হয়েছেন শামীমা আক্তার (দেশ টিভি), এম এ নাছের (চ্যানেল টোয়েন্টি ফোর) ও উৎপল রায় (দেশ রূপান্তর)।

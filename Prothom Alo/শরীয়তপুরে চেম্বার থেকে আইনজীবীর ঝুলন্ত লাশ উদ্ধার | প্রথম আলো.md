জেলা প্রশাসকের কার্যালয়ের সমনে আটং সড়কের পাশের একটি দ্বিতল ভবনে ভাড়া করা কক্ষে ইমরানের চেম্বার। বুধবার রাত ৯টার দিকে ওই কক্ষ থেকে সিলিং ফ্যানের সঙ্গে রশি দিয়ে ঝুলন্ত অবস্থায় ইমরানের লাশ পাওয়া যায়। পুলিশ তা উদ্ধার করে ময়নাতদন্তের জন্য মর্গে পাঠায়।

আইনজীবী ইমরানের ভগ্নিপতি আবুল কালাম আজাদ প্রথম আলোকে বলেন, ‘ইমরান ভাই কিছুদিন ধরে শারীরিক ও মানসিকভাবে অসুস্থ ছিলেন। গত কয়েক দিন পরিবারের সঙ্গে ঈদের আনন্দময় সময় কাটিয়েছেন। আজ দুপুরের পর চেম্বারে গিয়ে আর ফেরেননি। চেম্বারের আশপাশের লোকজন তাঁর এমন দুর্ঘটনার খবর আমাদের দিয়েছেন। আমাদের ধারণা, মানসিকভাবে বিপর্যস্ত থাকায় তিনি আত্মহত্যা করেছেন।’

আইনজীবী ইমরানের মৃত্যুর খবর পেয়ে সহকর্মী আইনজীবী ও তাঁর আত্মীয়স্বজন সদর হাসপাতালে ছুটে আসেন। তাঁর স্ত্রী উষা আক্তার স্বামীর মৃত্যুর খবর শুনে অচেতন হয়ে পড়েন। পরে স্বজনেরা তাঁকে সদর হাসপাতালে ভর্তি করেন।

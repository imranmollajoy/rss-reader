ব্যাক টু ব্যাক ঋণপত্রের বিপরীতে পণ্য সরবরাহ করার পর নির্ধারিত সময় পেরিয়ে গেলেও ৫২টি বস্ত্রকলের ৩ কোটি ৫৮ লাখ মার্কিন ডলার বা দেশীয় মুদ্রায় ৪২২ কোটি টাকা পরিশোধ করছে না ব্যাংক। এতে বস্ত্রকলগুলোর কোনো কোনোটি তারল্যসংকটে পড়েছে। বাকিগুলোও সংকটে পড়ার ঝুঁকিতে রয়েছে।  

বাংলাদেশ ব্যাংকের গভর্নর আব্দুর রউফ তালুকদারকে দেওয়া চিঠিতে এই অভিযোগ করেছেন বস্ত্রকল মালিকদের সংগঠন বাংলাদেশ টেক্সটাইল মিলস অ্যাসোসিয়েশনের (বিটিএমএ) সভাপতি মোহাম্মদ আলী। গতকাল বৃহস্পতিবার এই চিঠি দেওয়া হয়েছে বলে বাণিজ্য সংগঠনটির পক্ষ থেকে জানানো হয়েছে।

ইউরোতে রোনালদোর পাশাপাশি পর্তুগালকে প্রতিনিধিত্ব করবেন ব্রুনো ফার্নান্দেজ, বের্নার্দো সিলভা, রুবেন দিয়াজ ও দিয়েগো জোতাদের মতো ক্লাব ফুটবল মাতানো তারকারা। তাঁদের হাতে ইউরোর ট্রফি দেখতে চান জানিয়ে রোনালদো বলেছেন, ‘আমি বিশ্বাস করি এই প্রজন্ম ইউরো জেতার দাবিদার। সেমিফাইনাল? আমি আশা করি আমরা আরও বেশি দূর যেতে পারব।’

সতর্কতার সঙ্গে প্রতিটি ধাপ পেরোতে চান জানিয়ে রোনালদো আরও বলেছেন, ‘আমাদের ধাপে ধাপে এগিয়ে যেতে হবে। প্রতিটি মুহূর্তকে উপভোগ করতে হবে। এখন পর্যন্ত যেভাবে কাজ করেছি, সেভাবে করে যেতে হবে।’

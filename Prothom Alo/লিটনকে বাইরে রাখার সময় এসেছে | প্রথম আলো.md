গতকাল অস্ট্রেলিয়ার সঙ্গে পারফরম্যান্স দেখে মনে হতে পারে পুরো দলটিই খারাপ খেলেছে। আসলে শুরুতে লিটন দাসের অসম্ভব ধীরগতির ইনিংসের বোঝা পুরো দলকেই বইতে হয়েছে। এত ভালো উইকেটে <a href="https://www.prothomalo.com/sports/cricket/yx9yzlf2po" target="_blank">১৪০ রানের পুঁজি</a> সামলানোর মতো অবস্থা বোলারদের না থাকারই কথা। অস্ট্রেলিয়াকে কোনো ঝুঁকিই নিতে হয়নি। সবকিছু মিলিয়ে গতকাল হতাশাজনক একটা দিন গেছে। 

আমরা যদি একই পথে হাঁটি, তাহলে মনে হয় না পারফরম্যান্সটা ভারতের বিপক্ষেও বদলাবে। একটা জিনিস দেখেছি, বিশ্বকাপে গিয়ে ব্যাটসম্যানদের ফর্মে ফেরানোর চেষ্টা করা হয়েছে। তবে বারবার সেটি ব্যর্থ হয়েছে। বাকি ম্যাচগুলোতে এটি থেকে সরে আসা উচিত। 

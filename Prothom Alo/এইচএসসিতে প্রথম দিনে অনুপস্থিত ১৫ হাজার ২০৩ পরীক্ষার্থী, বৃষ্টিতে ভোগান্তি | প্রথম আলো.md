এবার সিলেট বোর্ড বাদে অন্য আটটি সাধারণ শিক্ষা বোর্ডের অধীন মোট পরীক্ষার্থী ছিলেন ৯ লাখ ৩৩ হাজার ৬৮৯। এর মধ্যে পরীক্ষায় অংশ নেন ৯ লাখ ২৩ হাজার ৭১৯ জন। অনুপস্থিত পরীক্ষার্থীদের মধ্যে ঢাকা শিক্ষা বোর্ডে ২ হাজার ৬০১ জন, রাজশাহীতে ১ হাজার ৫০৮, কুমিল্লায় ১ হাজার ১৫৬, যশোরে ১ হাজার ৩২৮, চট্টগ্রামে ৯৭৫, বরিশালে ৭২৭, দিনাজপুরে ১ হাজার ১৩ ও ময়মনসিংহ শিক্ষা বোর্ডে ৬৬২ জন।

এ ছাড়া মাদ্রাসা ও কারিগরি শিক্ষা বোর্ডে পরীক্ষার্থী ছিলেন ১ লাখ ৮৮ হাজার ৮৬৩ জন। তাঁদের মধ্যে পরীক্ষা দিয়েছেন ১ লাখ ৮৩ হাজার ৬৩০ জন। মাদ্রাসা বোর্ডে ২ হাজার ৯৮৮ ও কারিগরি বোর্ডে ২ হাজার ২৪৫ পরীক্ষার্থী অনুপস্থিত ছিলেন।

এইচএসসি ও সমমানের পরীক্ষায় অসদুপায় অবলম্বনের দায়ে আজ ৪৯ জন পরীক্ষার্থীকে বহিস্কার করা হয়েছে। এ ছাড়া দুজন পরিদর্শককে বহিস্কার করা হয়েছে।

বন্যা পরিস্থিতির কারণে সিলেট বিভাগের এইচএসসি ও সমমানের পরীক্ষা আগামী ৮ জুলাই পর্যন্ত স্থগিত করা হয়। তবে ৯ জুলাই থেকে যে পরীক্ষাগুলো হওয়ার কথা ছিল, সেগুলো যথারীতি হবে। আর স্থগিত হওয়া পরীক্ষাগুলোর সময় পরে জানানো হবে।

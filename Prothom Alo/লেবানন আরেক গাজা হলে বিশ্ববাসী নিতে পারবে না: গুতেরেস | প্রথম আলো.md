হিজবুল্লাহর প্রধান হাসান নাসরুল্লাহ গত বুধবার টেলিভিশনে দেওয়া এক ভাষণে ইসরায়েলকে হুঁশিয়ারি দিয়ে বলেছিলেন, ইসরায়েল যদি লেবাননে বড় কোনো হামলা চালায়, তাহলে সর্বাত্মক যুদ্ধে নামবে হিজবুল্লাহ। এ ক্ষেত্রে কোনো নিয়মনীতি মানা হবে না। কোনো ধরনের সংযমও দেখাবে না তারা।

এর আগে ইসরায়েলের প্রধানমন্ত্রী বেনিয়ামিন নেতানিয়াহু এবং প্রতিরক্ষামন্ত্রী ইয়োভ গ্যালান্ট ‘বৈরুতকে গাজায় পরিণত করার’ হুমকি দিয়েছিলেন।

রাজনৈতিক বিশ্লেষকেরা বলছেন, উভয় পক্ষ পাল্টাপাল্টি হুমকির মাধ্যমে পরস্পরকে প্রতিহত করার চেষ্টা করছে, নাকি সত্যিকার অর্থেই তারা পুরোদমে যুদ্ধে জড়াবে, তা এখনো নিশ্চিত নয়।

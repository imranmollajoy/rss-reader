রাজধানীর লালমাটিয়া এলাকার একটি সড়কে ম্যানহোলের ঢাকনা দিয়ে কালো ধোঁয়া বের হতে দেখা গেছে। ধারণা করা হচ্ছে, সড়কটির নিচে পানিনিষ্কাশন নালার কোনো অংশে আগুন লেগে থাকতে পারে।

আজ মঙ্গলবার সন্ধ্যায় লালমাটিয়ার এফ-ব্লকে (১/৪) কাজী অফিসের সামনের রাস্তায় এ ঘটনা ঘটে। এতে ম্যানহোল-সংলগ্ন ওই রাস্তা উত্তপ্ত হয়ে যায়। এ ছাড়া ফুটপাতের নিচে পার্শ্বনালার যে অংশ দিয়ে রাস্তার পানি নিষ্কাশিত হয়, সেই অংশে ভেতর থেকে বেরিয়ে আসা কালো ধোঁয়ার দাগ দেখা গেছে।

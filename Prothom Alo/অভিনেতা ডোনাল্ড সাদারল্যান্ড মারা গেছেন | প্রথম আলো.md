অভিনেতা ডোনাল্ড সাদারল্যান্ড মারা গেছেন। বৃহস্পতিবার যুক্তরাষ্ট্রের মিয়ামিতে মারা যান তিনি। মৃত্যুকালে তাঁর বয়স হয়েছিলো ৮৮ বছর। তিনি দীর্ঘদিন ধরে অসুস্থ ছিলেন। দ্য হাঙ্গার গেমস ও ডোন্ট লুক নাউ সিনেমার জন্য ব্যাপক সুনাম কুড়িয়েছেন।

ডোনাল্ড সাদারল্যান্ডের ছেলে ও অভিনেতা কিফার সাদারল্যান্ড এক বিবৃতিতে বাবার মৃত্যুর খবর নিশ্চিত করেছেন। তিনি বলেছেন, ‘অত্যন্ত দুঃখের সঙ্গে আপনাদের জানাচ্ছি আমার বাবা ডোনাল্ড সাদারল্যান্ড মারা গেছেন। আমি ব্যক্তিগতভাবে মনে করি সিনেমার ইতিহাসে তিনি অন্যতম গুরুত্বপূর্ণ একজন অভিনেতা ছিলেন।’

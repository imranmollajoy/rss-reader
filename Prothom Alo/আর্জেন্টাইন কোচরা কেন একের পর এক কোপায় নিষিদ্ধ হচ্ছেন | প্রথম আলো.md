কারণও একই। চার কোচই ম্যাচের দ্বিতীয়ার্ধে দেরি করে মাঠে ফেরার দায়ে অভিযুক্ত। সর্বশেষ এই অপরাধে অভিযুক্ত উরুগুয়ে কোচ বিয়েলসা। গ্রুপ পর্বে উরুগুয়ের পানামা ও বলিভিয়ার বিপক্ষে ম্যাচে মাঠে দেরি করে ফিরেছেন বিয়েলসা। বলিভিয়ার বিপক্ষে ৫-০ গোলে জয়ের ম্যাচে বিরতির পর মাঠে ফিরেছেন বেঁধে দেওয়া সময়ের চেয়ে ৯০ সেকেন্ড দেরিতে।

কোপা আমেরিকার আয়োজক কমিটি রোববার তাঁকে এ কারণে এক ম্যাচ নিষিদ্ধ করেছে। আগামীকাল বাংলাদেশ সময় সকাল ৭টায় ‘সি’ গ্রুপে নিজেদের শেষ ম্যাচে যুক্তরাষ্ট্রের মুখোমুখি হবে কোয়ার্টার ফাইনাল প্রায় নিশ্চিত করে ফেলা উরুগুয়ে। এ ম্যাচে উরুগুয়ের ডাগআউটে দেখা যাবে না ‘কোচদের কোচ’ হিসেবে খ্যাত বিয়েলসাকে। তাঁর জায়গা নেবেন সহকারী কোচ পাবলো কুইরোগা।

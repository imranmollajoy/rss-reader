নাক ভাঙলেও এমবাপ্পের অস্ত্রোপচারের প্রয়োজন নেই বলে ইএসপিএনকে জানিয়েছিলেন ফ্রান্সের ফুটবল ফেডারেশনের (এফএফএফ) সভাপতি ফিলিপ দিয়ালো। ফেডারেশন থেকে বলা হয়েছিল, মাস্ক পরে মাঠে নামবেন এই তারকা স্ট্রাইকার। কিন্তু ফ্রান্সের কোচ দেশম আজ ফেডারেশনের মিডিয়ায় বলেছেন, এমবাপ্পের নাকে অস্ত্রোপচার করাতে হবে।

দেশমের এমন ঘোষণার পর স্বাভাবিকভাবেই প্রশ্ন উঠেছে—তাহলে কি এবারের ইউরোয় আর খেলতে পারবেন না এমবাপ্পে? দেশম অবশ্য এ বিষয়ে সরাসরি কিছু বলেননি, ‘বুধবার (আজ) আরও পরীক্ষা করে দেখা হবে ওর অবস্থা কী। এটা দলের জন্য বড় হতাশার বিষয় ছিল। চিকিৎসক দল ওর সমস্যার সমাধান করতে সম্ভাব্য সবকিছুই করেছে।’

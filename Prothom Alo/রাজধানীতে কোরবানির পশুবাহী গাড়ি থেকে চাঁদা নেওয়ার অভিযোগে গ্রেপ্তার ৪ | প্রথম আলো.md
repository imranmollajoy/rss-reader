ওসি শেখ সাদিক বলেন, কোরবানির পশু বহনকারী গাড়ির চালকদের কাছ থেকে চাঁদা আদায়ের অভিযোগে নাসিরসহ চারজনকে গ্রেপ্তার করা হয়েছে। তারা পশু বহনকারী প্রতি গাড়ি থেকে চার হাজার টাকা চাঁদা আদায় করছিল বলে অভিযোগ পাওয়া গেছে।

ভুক্তভোগী পিকআপ চালক সাইফুল দাবি করেন, কোরবানির পশু বহনের জন্য তিনি গাড়ি নিয়ে দিয়াবাড়ির হাটে যান। তখন নাসিরসহ অন্যরা চার হাজার টাকা চাঁদা দাবি করে। তা না দিলে কোরবানির কোনো পশু বহন করতে দেবে না বলে তারা হুমকি দেয়। এই পরিস্থিতিতে তিনি তাদের চাঁদা দিতে বাধ্য হন।

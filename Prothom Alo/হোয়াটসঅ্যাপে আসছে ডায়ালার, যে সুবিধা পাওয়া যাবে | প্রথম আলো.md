ডব্লিউএবেটাইনফোর তথ্যমতে, বর্তমানে হোয়াটসঅ্যাপের অ্যান্ড্রয়েড ২.২৪.১৩.১৭ বেটা সংস্করণ ব্যবহারকারীরা পরীক্ষামূলকভাবে ডায়ালারের মাধ্যমে ফোনকল করার সুযোগ পাচ্ছেন। নতুন এ সুবিধার স্ক্রিনশটে দেখা গেছে, স্মার্টফোন থেকে কল করার আদলেই হোয়াটসঅ্যাপে একটি ডায়ালার যুক্ত করা হয়েছে। ফলে ডায়ালারটির মাধ্যমে সহজেই যেকোনো ব্যক্তির ফোন নম্বর লিখে ফোনকল করা যাচ্ছে। শুধু তা–ই নয়, চাইলে ফোন নম্বরগুলোতে বার্তাও পাঠানো যাচ্ছে।

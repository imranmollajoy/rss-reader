সম্মেলনে বিল গেটস বলেন, ‘এআই দিয়ে অপরাধের চেয়ে প্রতিরক্ষাকে আরও স্মার্ট করতে হবে। সব পক্ষই প্রভাব বাড়াতে এআই ব্যবহার করবে। এআই ভীষণ গুরুত্বপূর্ণ। আমাদের নিশ্চিত করতে হবে যে এআই বেশির ভাগ মানুষ ভালো উদ্দেশ্য নিয়ে ব্যবহার করছে। এআইয়ের মতো নতুন প্রযুক্তি বেশির ভাগ সময় শিক্ষক, চিকিৎসক ও বিজ্ঞানীরা কার্যকরভাবে ব্যবহার করেন। সাইবার হামলা বা রাজনৈতিক হস্তক্ষেপের মতো কাজে এআই ব্যবহারের সুযোগ আছে। তাই এআই ভালোভাবে ব্যবহার করতে হবে। এআই উন্নত স্বাস্থ্যসেবা প্রদান ও জলবায়ু পরিবর্তনের বিরুদ্ধে লড়াই করার জন্যও ভালো শক্তি হিসেবে কাজ করবে। বিজ্ঞানের বিভিন্ন বিষয়ের মডেল তৈরি করতেও সাহায্য করছে এআই।’

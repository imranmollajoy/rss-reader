প্রদর্শনীটির কিউরেটর এ এস এম রেজাউর রহমান বলেন, ‘স্বাধীনতাযুদ্ধের যে বয়ান আমরা দেখি, তা অনেক বেশি পুরুষতান্ত্রিক। সেখানে নারীদের কণ্ঠস্বর খুঁজে পাওয়া যায় না। তাই কাজটি গুরুত্বপূর্ণ।’

প্রদর্শনীর সহযোগিতায় রয়েছে দুর্জয় বাংলাদেশ ফাউন্ডেশন (ডিবিএফ)। এর প্রতিষ্ঠাতা দুর্জয় রহমান বলেন, ৫০ বছরের বেশি সময় আগের ইতিহাসকে ২০২৪-এ দাঁড়িয়ে তুলে ধরতে চাইলে সেটাকে সমকালের মতো করেই উপস্থাপন করা প্রয়োজন। এই প্রদর্শনীতে সেটা রয়েছে।

আজ শুরু হওয়া প্রদর্শনী চলবে ২৬ জুন পর্যন্ত। প্রতিদিন বেলা তিনটা থেকে রাত নয়টা পর্যন্ত ধানমন্ডির আলিয়ঁস ফ্রঁসেজে এই প্রদর্শনী সবার জন্য উন্মুক্ত থাকবে।

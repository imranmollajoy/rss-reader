# বিরাট বিশ্বকাপ জিতে ভিডিও কলে কী দেখালেন

বিয়ের আগের বিরাট কোহলি আর পরের বিরাট কোহলির ভেতর বিরাট ফারাক। বিয়ের পর বিরাটের আগ্রাসী, আক্রমণাত্মক ভাব নাকি অনেকটাই কমে গেছে। রাগ, ক্ষোভ, হতাশার মতো আবেগীয় অনুভূতিগুলোও আগের চেয়ে অনেক পরিণতভাবে সামাল দেন। বন্ধুতা, উদারতা, নীরবতা আর কোমলতার ভেতর দিয়েও যে শক্ত মনের পরিচয় দেওয়া যায়—বিরাটের ভেতর তা–ই দেখেছে বিশ্ব। আর গত কয়েক বছর ধরেই পুরোদস্তুর ‘ফ্যামিলি-ম্যান’ বনে গেছেন বিরাট। ইতিমধ্যে জানিয়েও দিয়েছেন, ক্রিকেট ছাড়ার পর তাঁকে জনসম্মুখে সেভাবে দেখাও যাবে না। কেবল পরিবারকেই সময় দেবেন। সন্তানদের বড় হওয়া দেখবেন। গতকাল রাতে টি-টোয়েন্টি বিশ্বকাপ জয়ের পরও সবার আগে ভিডিও কলে পরিবারের সঙ্গে কথা বলেছেন, একাধিকবার। বিরাটের কথা বলার সেসব ছবি ইন্টারনেটে ভাইরাল!  

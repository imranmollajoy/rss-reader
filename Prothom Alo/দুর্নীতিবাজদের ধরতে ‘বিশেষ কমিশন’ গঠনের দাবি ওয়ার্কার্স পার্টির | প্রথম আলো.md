তিস্তার পানি বণ্টন চুক্তি সম্পর্কে সভায় বলা হয়, তিস্তার পানি বণ্টন চুক্তি ছাড়া তিস্তার ব্যবস্থাপনা ও সংরক্ষণে সহযোগিতা কার্যত গাছের গোড়া কেটে ওপরে পানি ঢালার শামিল। তিস্তা নিয়ে বাংলাদেশ যেন ভূরাজনীতির দ্বৈরথের শিকার না হয়, সে বিষয়ে সতর্ক করা হয়েছে। এ ছাড়া গঙ্গার পানিপ্রবাহ বৃদ্ধিতে ব্যবস্থা নেওয়ার ওপর জোর দেওয়া হয়।

সভায় সভাপতিত্ব করেন দলের সভাপতি রাশেদ খান মেনন। অন্যান্যের মধ্যে আনিসুর রহমান, সুশান্ত দাস, মাহমুদুল হাসান, নুর আহমদ, কামরুল আহসান, আমিনুল ইসলাম, মুস্তফা লুৎফুল্লাহ, নজরুল ইসলাম ও বশিরুল আলম অংশ নেন।

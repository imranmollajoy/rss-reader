**চিকিৎসা**

ছত্রাকবিরোধী মলম, ট্যাবলেট ও ক্যাপসুল ওষুধ বাজারে পাওয়া যায়। একেক ধরনের ছত্রাকের জন্য একেক ধরনের ওষুধ কার্যকর। প্রয়োজনীয় পরীক্ষা ও সংক্রমণের লক্ষণ বিশ্লেষণ করে, কোনটি কার্যকর হতে পারে, চিকিৎসক সেটি নির্ধারণ করেন। তাই চিকিৎসকের পরামর্শ না নিয়ে যত্রতত্র ফার্মেসি থেকে ওষুধ বা মলম ব্যবহার করাটা ঝুঁকিপূর্ণ।

অনেকে দোকান থেকে স্টেরয়েডমিশ্রিত মলম ব্যবহার করেন। এতে সংক্রমণ আরও বেড়ে যেতে পারে।

সাম্প্রতিককালে দেখা যাচ্ছে, এরকম যত্রতত্র ওষুধ সেবনের কারণে এসব ছত্রাকবিরোধী বা অ্যান্টিফাঙ্গাল ওষুধ রেসিস্ট্যান্ট বা ওষুধ–প্রতিরোধী হয়ে যাচ্ছে। ফলে যেসব ওষুধ বা ক্রিম চিকিৎসকেরা সাধারণত ব্যবহার করেন, সেগুলো আর কার্যকর থাকছে না। এ ব্যাপারে রোগী ও চিকিৎসক—সবার সচেতন হওয়া উচিত।

চিকিৎসকের পরামর্শ ছাড়া ওষুধ ব্যবহার করা যাবে না। যত দিন, যেভাবে ওষুধ ব্যবহার করতে বলবেন, সেটি মেনে চলতে হবে।  

  
<sup>লেখক:\ ডা.\ সাইফ\ হোসেন\ খান,\ মেডিসিন\ কনসালট্যান্ট,\ পপুলার\ ডায়াগনস্টিক\ সেন্টার,\ ধানমন্ডি</sup>

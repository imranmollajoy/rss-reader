মানুষের তোলা ও এআই দিয়ে বানানো ছবির জন্য আলাদা বিভাগ তৈরির উদ্দেশ্য রয়েছে বলে জানিয়েছে এ প্রতিযোগিতার আয়োজকেরা। তাঁদের মতে, যাতে ন্যায্য প্রতিযোগিতা হয় এবং প্রতিটি মাধ্যমের স্বতন্ত্র শৈল্পিক অবদানকে যথাযথ স্বীকৃতি দেওয়া যায়। এ জন্যই দুটি বিভাগ তৈরি করা হয়েছে।

নন-এআই বিভাগ অর্থাৎ মানুষের তোলা ছবির জন্য ছবি জমা দেওয়ার পাশাপাশি ছবির প্রাসঙ্গিক বিভিন্ন তথ্যও দিতে হয়। যাতে ছবির প্রকৃত ফাইল ও ছবিটি একজন মানুষই তুলেছেন, তার প্রমাণ দিতে হয়।

কিন্তু এই প্রতিযোগিতায় এআই বিভাগে ছবি জমা দেওয়ার জন্য প্রমাণস্বরূপ এমন কোনো তথ্য দিতে হয় না। শর্তের এই দুর্বলতাকে কাজে লাগিয়ে নিজের তোলা ছবি এআই বিভাগে জমা দিয়েছেন মাইলস অ্যাস্ট্রে ছদ্মনামের একজন। ‘ফ্লেম ইন গন’ নামের এ ছবি এআই বিভাগে পিপলস চয়েস পুরস্কারও পায়।

মাইলস অ্যাস্ট্রে দাবি করছেন, নিজের তোলা ছবি এআই বিভাগে জমা দিয়েছেন, এটা জানান দিতে যে এখনো মানুষের তৈরি আধেয় প্রাসঙ্গিক। প্রকৃতির সৌন্দর্য ও মানুষের সৃজনশীলতা যেকোনো মেশিন লার্নিং প্রযুক্তিকে হারিয়ে দিতে পারে। সৃজনশীলতা ও আবেগ ডিজিটাল কম্পিউটেশনের থেকে অনেক বেশি দামি।

এ প্রতিযোগিতার আয়োজক বিবৃতি দিয়ে মাইলস অ্যাস্ট্রের মনোনয়ন বাতিলের বিষয়টি গণমাধ্যমকে জানিয়েছে। মনোনয়ন বাতিলের বিষয়ে অ্যাস্ট্রে জানিয়েছেন, নিয়মতান্ত্রিক পদ্ধতিতেই তাঁর মনোনয়ন বাতিল হয়েছে এবং তিনি এতে পূর্ণ সমর্থন জানান। তবে তাঁর ছবির তৃতীয় হওয়া ও পিপলস চয়েস পুরস্কার পাওয়ার মাধ্যমে প্রকৃত শিল্পী ও সৃজনশীল মানুষদের জয় হয়েছে।

সূত্র: *আর্সটেকনিকা ডটকম*

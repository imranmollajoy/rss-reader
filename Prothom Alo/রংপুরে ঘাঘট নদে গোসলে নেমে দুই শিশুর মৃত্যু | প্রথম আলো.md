নিহত শিশুদের পরিবারের সদস্যরা জানান, আনুমানিক দুপুর ১টার দিকে ওই দুই শিশু একসঙ্গে বাড়ি থেকে বের হয়। পরিবারের অজান্তে তারা ঘাঘট নদে গোসল করতে নামে। নদে স্রোত থাকায় তারা আর পানি থেকে উঠতে পারেনি। নদপারের মানুষ টের পেয়ে এগিয়ে আসেন। তবে স্রোতের কারণে ওই দুই শিশুকে উদ্ধার করতে পারেননি। পরে স্থানীয় লোকজন ফায়ার সার্ভিসকে ফোন করে ঘটনা জানালে ফায়ার সার্ভিসের ডুবুরি দল এসে ঘটনাস্থল থেকে প্রায় ৫০০ গজ দূরে একটি মাটির ঢিবির সঙ্গে আটকা অবস্থায় ওই দুই শিশুকে মৃত অবস্থায় উদ্ধার করে।

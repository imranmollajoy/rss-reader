পরে স্টেভেনসনের স্ত্রী ড্যানিয়েলা ভিডিও ফুটেজটি অনলাইনে পোস্ট করেন। ভিডিওতে স্টেভেনসনকে বলতে শোনা যায়, ‘এটা কী? আমার মনে হচ্ছে আমরা কয়েকটি এলিয়েন দেখছি।’

চোখ কপালে তোলা ওই ভিডিও ফুটেজে দেখা যায়, সূর্যের মতো দেখতে দুটি উজ্জ্বল গোলক উত্তর পাড় থেকে নদীর ওপর দিয়ে উড়ে দক্ষিণ পাড়ের দিকে যাচ্ছে। কয়েক সেকেন্ড পর মেঘের আড়াল থেকে আরও দুটি গোলক বের হয়ে আসে।

স্টেভেনসনের মনে হতে থাকে, উড়ন্ত যেসব বস্তু তিনি দেখেছেন, সেগুলো পৃথিবীর নয়।

কেনেডি নিউজ অ্যান্ড মিডিয়াকে স্টেভেনসন বলেন, ‘মনে হচ্ছিল, আমরা সাই-ফাই সিনেমা দেখছি। সেগুলো ছিল খুবই উজ্জ্বল, মনে হচ্ছিল আকাশে আগুন জ্বলছে।’

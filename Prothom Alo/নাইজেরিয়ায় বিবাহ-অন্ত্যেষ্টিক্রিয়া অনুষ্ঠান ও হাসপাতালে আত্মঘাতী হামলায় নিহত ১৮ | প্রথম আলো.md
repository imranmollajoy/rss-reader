গৌজা শহরে সেনাবাহিনীকে সহায়তাকারী একটি মিলিশিয়া গোষ্ঠীর এক সদস্য বলেছেন, নিরাপত্তাচৌকাতে আলাদা হামলার ঘটনায় তাঁদের দুই সহকর্মী ও এক সেনা নিহত হয়েছেন। তবে কর্তৃপক্ষ এ প্রাণহানির খবর নিশ্চিত করেনি।

সাম্প্রতিক বছরগুলোতে নাইজেরিয়ার বিভিন্ন স্থানে বোকো হারাম নিয়ন্ত্রণ হারালেও নিয়মিতভাবে গ্রাম এলাকাগুলোতে হামলা চালিয়ে আসছে তারা।

বোকো হারাম বারবারই আত্মঘাতী হামলায় তরুণী ও কিশোরীদের নিয়োগ করে থাকে।  
২০১৪ সালে গৌজার দখল নিয়েছিল বোকো হারাম। ২০১৫ সালে নাইজেরিয়ার সেনাবাহিনী শহরটির নিয়ন্ত্রণ ফিরে পায়। তবে শহরটির কাছাকাছি পার্বত্য এলাকা থেকে সেখানে মাঝেমধ্যেই হামলা চালায় বোকো হারাম।

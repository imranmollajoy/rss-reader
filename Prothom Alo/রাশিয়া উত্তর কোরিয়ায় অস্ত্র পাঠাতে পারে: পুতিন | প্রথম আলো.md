জাতিসংঘের নিষেধাজ্ঞা অমান্য করে পারমাণবিক ও ব্যালিস্টিক ক্ষেপণাস্ত্রের উন্নয়নের কারণে পশ্চিমা দেশগুলো উত্তর কোরিয়াকে এড়িয়ে গেছে। এ ছাড়া তারা মস্কো ও পিয়ংইয়ংয়ের মধ্যে ক্রমবর্ধমান সম্পর্ককে উদ্বেগের সঙ্গেই দেখছে।

চলতি মাসের শুরুতে পুতিন হুমকি দিয়েছিলেন, রাশিয়া পশ্চিমা প্রতিপক্ষকে অস্ত্র সরবরাহ করতে পারে। কারণ, পশ্চিমারা ইউক্রেনকে অতি সুনির্দিষ্টভাবে আঘাত হানতে পারা অস্ত্র সরবরাহ করছে এবং রাশিয়ার ভেতর লক্ষ্যবস্তুতে গুলি চালানোর অনুমতি দিচ্ছে।

সর্বশেষ মন্তব্যে পুতিন বলেছিলেন, রাশিয়ার অস্ত্র পেতে পারে উত্তর কোরিয়া। তিনি বলেন, ‘আমি বলছি, পিয়ংইয়ংসহ আমরা বিশ্বের অন্যান্য অঞ্চলে অস্ত্র সরবরাহ করার অধিকার সংরক্ষণ করি। (উত্তর কোরিয়ার) সঙ্গে আমাদের চুক্তিগুলোকে বিবেচনায় নিচ্ছি, আমি এটাকে নাকচ করে দিচ্ছি না।’

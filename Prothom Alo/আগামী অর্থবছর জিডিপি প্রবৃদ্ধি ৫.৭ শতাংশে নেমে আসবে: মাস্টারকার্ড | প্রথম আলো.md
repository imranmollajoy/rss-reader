**কার্ডে লেনদেন বাড়ছে**

দেশের মানুষের মধ্যে ক্যাশলেস তথা নগদবিহীন ডিজিটাল লেনদেন বাড়ছে। এমইআইয়ের তথ্যানুযায়ী, ২০১৯ সালের মার্চের তুলনায় চলতি বছরের মার্চে সাধারণ মানুষের মধ্যে নিত্যপণ্যে ১ দশমিক ০৬ শতাংশ, গাড়ির তেলে ১৪ দশমিক ৬৮ শতাংশ এবং কাপড় ও জুয়েলারি পণ্য কেনায় কার্ডের ব্যবহার বেড়েছে ১ দশমিক ০৮ শতাংশ। তবে মুদি, বিমানের টিকিট ও হোটেল ভাড়া, ঘরের সামগ্রী ও খাওয়াদাওয়ায় কার্ডের ব্যবহার কমেছে।

অন্যদিকে বিত্তশালীদের মধ্যে গাড়ির তেল কেনায় বাড়লেও নিত্যপণ্য, মুদি, খাওয়াদাওয়া, কাপড় ও জুয়েলারি, বিমানের টিকিট ও হোটেল ভাড়ায় কার্ডের ব্যবসা কমেছে। বিত্তশালীদের নিত্যপণ্য কেনায় কার্ডের ব্যবহার ১ দশমিক ৩৬ শতাংশ, মুদি পণ্যে পৌনে ৪ শতাংশ, বিমানের টিকিট ক্রয় ও হোটেল ভাড়ায় ১০ দশমিক ৬৮ শতাংশ, খাওয়াদাওয়ায় ৩ দশমিক ৯৮ শতাংশ এবং পোশাক ও জুয়েলারি পণ্য কেনায় ৯ শতাংশ কমেছে।

প্রায় আট মাস ধরে চলা ইসরায়েলি বাহিনীর নির্বিচার হামলায় গাজার বেশির ভাগ এলাকা ধ্বংসস্তূপে পরিণত হয়েছে। গুঁড়িয়ে দেওয়া হয়েছে বহু মসজিদ। এতে বাড়িঘর ও মসজিদের ধ্বংসস্তূপের পাশেই নামাজ আদায় করতে হয় বাসিন্দাদের। ঈদের দিন হারানো স্বজনদের জন্য আহাজারি করতে দেখা গেছে অনেককে।

গত বছরের ৭ অক্টোবর থেকে শুরু হওয়া ইসরায়েলি হামলায় গাজায় ৩৭ হাজারের বেশি ফিলিস্তিনি নিহত হয়েছেন। গতকাল ঈদের দিনও গাজার সর্বদক্ষিণের রাফা এলাকায় ব্যাপক হামলা চালিয়েছে ইসরায়েলি বাহিনী। হামলা হয়েছে মধ্য গাজায়ও।

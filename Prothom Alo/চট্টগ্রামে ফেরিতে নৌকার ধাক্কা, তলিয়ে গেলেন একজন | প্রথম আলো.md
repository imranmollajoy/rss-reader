সংস্কারকাজের জন্য কালুরঘাট সেতুতে যান চলাচল বন্ধ রয়েছে। বিকল্প হিসেবে সেতুর পাশে ফেরি চলাচলের ব্যবস্থা করা হয়েছে। এ ছাড়া নৌকা দিয়ে পার হন স্থানীয় বাসিন্দারা। আজ সন্ধ্যায় নদীতে প্রবল স্রোতে নৌকা সেতুর পশ্চিম পাশে থেমে থাকা ফেরির সঙ্গে ধাক্কা লাগে। এতে নৌকাটি উল্টে যায়। এতে নৌকায় থাকা দুই যাত্রী নদীতে পড়ে যান। একজন স্থানীয় লোকজনের সহায়তায় উঠে আসতে পারলেও আশরাফ উদ্দিন তলিয়ে যান।

চট্টগ্রাম নগরের কালুরঘাট ফায়ার স্টেশনের জ্যেষ্ঠ স্টেশন কর্মকর্তা মোহাম্মদ বাহার উদ্দিন প্রথম আলোকে বলেন, ফেরির সঙ্গে নৌকার ধাক্কায় তলিয়ে যাওয়া আশরাফ উদ্দিনের খোঁজে তল্লাশি চালাচ্ছে ফায়ার সার্ভিসের ডুবুরি দল।

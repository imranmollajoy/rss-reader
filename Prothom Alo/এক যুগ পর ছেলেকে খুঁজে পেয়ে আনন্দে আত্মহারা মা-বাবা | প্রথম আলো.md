সম্প্রতি খায়রুলের খালাতো বোন রেনুয়ারা আক্তারের স্বামী আশর মিয়া ভাঙারিসামগ্রী কিনতে দাউদকান্দির নোয়াদ্দা গ্রামে এসে খায়রুলকে দেখে চিনতে পারেন। পরে মুঠোফোনে ভিডিও কলের মাধ্যমে খায়রুলের মা-বাবার সঙ্গে কথা বলান। এরপর আজ শনিবার দুপুরে খায়রুলের মা, বাবা, মামা, খালু, খালা ও ছোট ভাই নোয়াদ্দা গ্রামের আসেন। এ সময় উপস্থিত সবাই আবেগে আপ্লুত হয়ে পড়েন।

আবদুল্লাহ খায়রুলের বাবা ইসমাইল হোসেন বলেন, ‘আমার ছেলে খায়রুল বাক্‌প্রতিবন্ধী (বোবা)। শ্বশুরবাড়িতে রওনা দিয়ে নিখোঁজ হয়। দীর্ঘ ১২ বছর বিভিন্ন জায়গায় তাঁকে খুঁজেছি। এখানকার লোকজনের আশ্রয়ে এবং তাঁদের দেওয়া খাবার খেয়ে খায়রুল এত দিন বেঁচে আছে। আমরা তাদের কাছে চিরকৃতজ্ঞ।’

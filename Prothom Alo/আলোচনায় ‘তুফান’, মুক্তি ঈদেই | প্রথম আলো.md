ছবির মূল চরিত্রে অভিনয় করেছেন এই অভিনেতা। ছবিতে আরও আছেন অভিনয়শিল্পী চঞ্চল চৌধুরী, অভিনেত্রী মাসুমা রহমান নাবিলা, ওপার বাংলার অভিনেত্রী মিমি চক্রবর্তী।

পশ্চিমবঙ্গের তারকা অভিনেত্রী মিমি চক্রবর্তী বলেন, ‘মেগাস্টার শাকিব খানের সঙ্গে স্ক্রিন শেয়ার করতে পারা আমার জন্য এক বিরাট ব্যাপার ছিল।’

নাবিলার ভাষ্য, ‘এত বছর পর বড় পর্দায় ফিরছি তুফান দিয়ে। সবার এত সাড়া আর আগ্রহ দেখে মনে হচ্ছে, প্রথম সিনেমার পর এত বছরের অপেক্ষাটা বৃথা যায়নি।’  
দর্শকদের আগ্রহের কেন্দ্রে থাকা অভিনেতা চঞ্চল চৌধুরী বলেন, ‘শাকিব খানের সঙ্গে পর্দা ভাগ করার ইচ্ছা ছিল বহুদিনের। নির্মাতা ও প্রযোজককে ধন্যবাদ তুফান-এর এই যাত্রায় আমাকে যুক্ত করার জন্য।’

পরিচালক রায়হান রাফী বলেন, ‘তুফান এমন একটা ছবি, যেটা বাংলা সিনেমাকে বিশ্বদরবারে নতুনভাবে চেনাবে। অনেক সিনেমা ইন্ডাস্ট্রিকে পরিবর্তন করে। তুফান তেমন একটি সিনেমা হতে যাচ্ছে। বাংলা সিনেমার স্কেলটাকে অনেক হাই করবে।’

পবিত্র ঈদুল আজহায় দেশজুড়ে মুক্তি পাচ্ছে ছবিটি। শাকিব খানের লুক, প্রীতম হাসানের গান, চঞ্চল চৌধুরীর উপস্থিতি—সব মিলিয়ে দর্শকদের আগ্রহের পারদ সব মাত্রা ছাড়িয়ে গেছে। দেশের প্রধান প্রধান মাল্টিপ্লেক্স ও বিভিন্ন প্রান্তের প্রেক্ষাগৃহগুলো এরই মধ্যে প্রস্তুতি নিয়ে ফেলেছে তুফান প্রদর্শনের।

প্রখ্যাত সাহিত্যিক শীর্ষেন্দু মুখোপাধ্যায় ও প্রখ্যাত অভিনেত্রী সন্ধ্যা রায় এখন কলকাতার হাসপাতালে। দুজনই অসুস্থতা নিয়ে ভর্তি হয়েছেন হাসপাতালে।

শীর্ষেন্দু মুখোপাধ্যায় তাঁর বুকে লাগানো পেসমেকার পরিবর্তনের জন্য দিনদুয়েক আগে ভর্তি হয়েছেন হাসপাতালে। পেসমেকারটি পুরোনো হওয়ায় জটিলতা দেখা দিলে তিনি ভর্তি হন হাসপাতালে। ইতিমধ্যে তাঁর অস্ত্রোপচার করে বসানো হয়েছে পেসমেকার। এখন শারীরিকভাবে সুস্থ থাকলেও আরও কয়টা দিন তাঁকে হাসপাতালে থাকতে হবে।

শীর্ষেন্দু মুখোপাধ্যায়ের এখন বয়স ৮৮ বছর। তিনি ১৯৮৮ সালে ‘মানবজমিন’ উপন্যাসের জন্য পেয়েছিলেন ভারতের সাহিত্য একাডেমি পুরস্কার। পেয়েছেন আনন্দ পুরস্কারসহ আরও অনেক পুরস্কার।

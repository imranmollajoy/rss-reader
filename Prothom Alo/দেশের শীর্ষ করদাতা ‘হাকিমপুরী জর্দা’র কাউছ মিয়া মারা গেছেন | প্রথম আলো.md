কাউছ মিয়ার ছেলে জাহাঙ্গীর মিয়া তাঁর বাবার মৃত্যুর খবরের কথা জানান। তিনি বলেন, আজ মঙ্গলবার বাদ জোহর ঢাকার আরমানীটোলা মাঠে তাঁর বাবার জানাজা অনুষ্ঠিত হবে। পরে তাঁকে আজিমপুর কবরস্থানে দাফন করা হবে। সম্প্রতি সিঙ্গাপুরের মাউন্ট এলিজাবেথ হাসপাতালে চিকিৎসার পর তাঁর বাবাকে দেশে আনা হয়। শনিবার বিকেলে তাঁর শারীরিক অবস্থার অবনতি হলে তাঁকে আজগর আলী হাসপাতালে নেওয়া হয়। সেখানেই তিনি গতকাল রাতে মারা যান। তিনি তাঁর বাবার জন্য সবার কাছে দোয়া চান।

নেতানিয়াহুর জোট সরকারের কট্টর জাতীয়তাবাদী-ধর্মীয় ভাবধারার অর্থমন্ত্রী বেজালেল স্মোট্রিচ ও জাতীয় নিরাপত্তাবিষয়ক মন্ত্রী ইতামার বেন-গভিরের চাওয়া, ইসরায়েলি বাহিনী গাজায় বোমাবর্ষণ অব্যাহত রাখুক।

কিন্তু গাজায় যুদ্ধবিরতির জন্য ইসরায়েলের ওপর দেশি-বিদেশি চাপ বাড়ছে। এমনকি মিত্র যুক্তরাষ্ট্রও এখন যুদ্ধবিরতির পক্ষে।

জেরুজালেম পোস্টের খবর অনুযায়ী, নেতানিয়াহু বলেছেন, গানৎসের অনুরোধে যুদ্ধকালীন মন্ত্রিসভা করা হয়েছিল। গানৎস চলে যাওয়ায় এই মন্ত্রিসভার আর দরকার নেই।

গত ৭ অক্টোবর ইসরায়েলে হামলা চালায় ফিলিস্তিনের স্বাধীনতাকামী সশস্ত্র সংগঠন হামাস। পাল্টা হিসেবে সে দিনই যুদ্ধ ঘোষণা করে ইসরায়েল। গঠন করা হয় জরুরি যুদ্ধকালীন মন্ত্রিসভা।

আট মাসের বেশি সময় ধরে চলা ইসরায়েলের হামলায় গাজায় নারী-শিশুসহ ৩৭ হাজারের বেশি ফিলিস্তিনি নিহত হয়েছেন।

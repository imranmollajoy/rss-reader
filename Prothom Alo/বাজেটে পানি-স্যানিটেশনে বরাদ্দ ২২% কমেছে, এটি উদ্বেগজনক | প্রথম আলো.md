ওয়াশ খাতে বাজেট বরাদ্দ নিয়ে সমীক্ষার ফলাফল প্রকাশের অনুষ্ঠানে এ কথা বলেন হোসেন জিল্লুর রহমান। পাওয়ার অ্যান্ড পার্টিসিপেশন রিসার্চ সেন্টার (পিপিআরসি) এবং ওয়াটারএইডের নেতৃত্বাধীন ওয়াশ জোট এর আয়োজন করে। ঢাকার ধানমন্ডিতে পিপিআরসি কার্যালয়ে এক সংবাদ সম্মেলনে এ সমীক্ষা তুলে ধরা হয়। দুটি প্রতিষ্ঠান ধারাবাহিকভাবে বাজেটে ওয়াশ খাতের বরাদ্দের বিষয়টি নিয়ে কাজ করছে।

বাজেট পর্যবেক্ষণের এ সমীক্ষায় গ্রাম ও শহরের পাশাপাশি ওয়াসা ও সিটি করপোরেশনগুলোর মধ্যে ক্রমাগত বরাদ্দের বৈষম্যও তুলে ধরা হয়। এই ক্রমাগত বৈষম্য মোকাবিলার জন্য প্রকল্পভিত্তিক বরাদ্দের পর্যালোচনার সুপারিশ করা হয়।  
বাজেট পরিকল্পনায় ওয়াশ খাতে দৃষ্টি না সরানোর জন্য সরকারের প্রতি আহ্বান জানান হোসেন জিল্লুর রহমান।

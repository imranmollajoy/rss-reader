কাউন্টারের সামনে সারিতে দাঁড়িয়ে ছিলেন বেসরকারি চাকরিজীবী আল মামুন। তিনি প্রথম আলোকে বলেন, ‘দুই ঘণ্টার বেশি সময় ধরে লাইনে দাঁড়িয়ে আছি; কিন্তু এখনো টিকিট কাটতে পারলাম না। এর মধ্যে আবার টিকিট বিক্রি বন্ধ রেখেছে।’

সোয়া চারটার দিকে এনা পরিবহনের ৭৭ নম্বর গাড়ি ছেড়ে যায়। কাউন্টার থেকে জানানো হয়, তখন পর্যন্ত ৮১ নম্বর সিরিয়ালের গাড়ির টিকিট বিক্রি করা হয়েছে।  
এনা পরিবহনের কাউন্টার মাস্টার মো. রাহুল হোসেন প্রথম আলোকে বলেন, ‘যেসব গাড়ির টিকিট বিক্রি করেছি, সেগুলো আসার পর আবার টিকিট বিক্রি শুরু করব।’ রাস্তায় যানজট থাকায় ময়মনসিংহ থেকে ঢাকায় গাড়ি আসতে তিন–চার ঘণ্টা দেরি করছে বলেও জানান তিনি।

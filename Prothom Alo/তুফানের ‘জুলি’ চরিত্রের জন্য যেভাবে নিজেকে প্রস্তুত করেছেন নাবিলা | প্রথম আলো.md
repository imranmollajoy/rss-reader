নাবিলাকে ছবিতে জুলি চরিত্রে বেশ ন্যাচারাল মেকআপে দেখা যায়। জানালেন, জুলি চরিত্রটিকে ধারণ করতে খুব একটা পরিবর্তন নিয়ে আসতে হয়নি। তিনি যেমন ন্যাচারাল টোনের মেকআপে থাকতে ভালোবাসেন, তেমন লুকেই পর্দায় উপস্থিত হয়েছেন। এ জন্য ত্বকের স্বাভাবিক সৌন্দর্য ধরে রাখা জরুরি। তবে নাবিলা আগেই জানিয়েছেন ছবির প্রস্তুতি হিসেবে ত্বক ও চুলের যত্নে খুব বেশি কিছু করেননি। সাধারণত ত্বকে ময়েশ্চারাইজার ব্যবহারে সব সময় বিশেষ মনোযোগ দিয়ে থাকেন নাবিলা। মাঝেমধ্যে পারলারে ফেসিয়াল নিতে যান। ব্যস, ত্বকের যত্নে এতটুকুই, জানালেন নাবিলা। চুলের যত্নে স্ক্যাল্প পরিষ্কারের দিকে বিশেষ খেয়াল রাখেন নাবিলা। ‘স্ক্যাল্প পরিষ্কার থাকলে এমনিতেই স্বাস্থ্যোজ্জ্বল দেখায় চুল।’এ ছাড়া চুলের যত্নে নিয়মিত তেল দিয়ে থাকেন নাবিলা।

পুলিশ ও স্থানীয় লোকজনের সঙ্গে কথা বলে জানা গেছে, গত মঙ্গলবার বেলা সাড়ে ১১টার দিকে মাদ্রাসার পুকুরে গোসল করতে যায় মান্নান। এর পর থেকে সে গত দুই দিন নিখোঁজ ছিল। গতকাল সন্ধ্যায় মাদ্রাসার ছাত্ররা অজু করতে গেলে পুকুরের ঘাটলার নিচে মান্নানের লাশ দেখতে পায়। খবর পেয়ে রাত ৯টার দিকে পুলিশ লাশ উদ্ধার করে থানায় নিয়ে যায়।  

সোনাইমুড়ী থানার ভারপ্রাপ্ত কর্মকর্তা বখতিয়ার উদ্দিন বলেন, আজ বৃহস্পতিবার ময়নাতদন্তের জন্য লাশ নোয়াখালী জেনারেল হাসপাতালের মর্গে পাঠানো হয়েছে। ময়নাতদন্তের প্রতিবেদন পেলে মৃত্যুর কারণ নিশ্চিত হওয়া যাবে। এ ঘটনায় নিহতের পরিবার থানায় একটি অভিযোগ করেছে।

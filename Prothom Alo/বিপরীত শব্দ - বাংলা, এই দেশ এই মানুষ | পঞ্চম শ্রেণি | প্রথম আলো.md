**প্রশ্ন: বিপরীত শব্দ লেখো।**

জন্ম, দেশ, আপন, ক্ষুদ্র, জীবন, বন্ধু, সার্থকতা, বাঙালি, বাইরে।

**উত্তর: **

**প্রদত্ত শব্দ বিপরীত শব্দ**

জন্ম— মৃত্যু

দেশ— বিদেশ

আপন— পর

ক্ষুদ্র— বৃহৎ

জীবন— মরণ

বন্ধু— শত্রু

সার্থকতা— ব্যর্থতা

বাঙালি— অবাঙালি

বাইরে— ভেতরে

**প্রশ্ন: সমার্থক শব্দ লেখো।**

নদী, আকাশ, পাহাড়, সমুদ্র, মানুষ।

**উত্তর: **

**প্রদত্ত শব্দ সমার্থক শব্দ**

নদী তটিনী, প্রবাহিনী

আকাশ নভ, গগন

পাহাড় গিরি, পর্বত

সমুদ্র সাগর, বারিধি

মানুষ মানব, লোক

**প্রশ্ন: নিচের বাক্য পড়ে পদ বের করো। **

মনির খুব ভালো ছেলে। রবিন তার বন্ধু। মনির ও রবিন একত্রে মাঠে খেলে।

**উত্তর**

মনির, রবিন—বিশেষ্য পদ

খুব ভালো—বিশেষণ পদ

তার—সর্বনাম পদ

ও—অব্যয় পদ

খেলে—ক্রিয়া পদ

**প্রশ্ন:** বাংলাদেশে বাঙালি ছাড়া আর কারা বাস করে?

**উত্তর:** আমরা বাঙালি। বাংলাদেশে প্রায় সব লোক বাংলা ভাষায় কথা বলে। আমাদের দেশে যেমন রয়েছে প্রকৃতির বৈচিত্র্য, তেমনি রয়েছে মানুষ ও ভাষার বৈচিত্র্য। বাঙালি ছাড়াও বাংলাদেশের পার্বত্য জেলাগুলোতে রয়েছে বিভিন্ন ক্ষুদ্র জাতিসত্তার লোকজন। এদের কেউ চাকমা, কেউ মারমা, কেউ মুরং, কেউ তঞ্চঙ্গা। এ ছাড়া রাজশাহী আর জামালপুরে বাস করে সাঁওতাল ও রাজবংশী।

  
**প্রশ্ন:** বাংলাদেশের জনজীবনের বৈচিত্র্যসমূহ কী কী?

**উত্তর:** বাংলাদেশের জনজীবন অনেক বৈচিত্র্যময়। এ দেশে রয়েছে নানা জাতের, ধর্মের, পেশার মানুষ। এই ভিন্ন ধরনের মানুষের পোশাক-আশাক ও পেশা ভিন্ন ধরনের। এ দেশে যেমন রয়েছে চাকমা, মারমা, মুরং, তঞ্চঙ্গা, সাঁওতাল, রাজবংশী ইত্যাদি বিভিন্ন ক্ষুদ্র জাতিসত্তার লোকজন; তেমনি রয়েছে মুসলমান, হিন্দু, বৌদ্ধ ও খ্রিষ্টধর্মের লোকজন। এ দেশের জনজীবনের বৈচিত্র্যের মধ্যে রয়েছে নানা পেশার লোকজনের সমাহার। কেউ জেলে, কেউ কুমার, কেউ কৃষক, কেউ আবার কাজ করে অফিস-আদালতে। যে যেমন ধরনের হোক না কেন, একটা জায়গায় কিন্তু মিল রয়েছে। আমরা সবাই বাংলাদেশের নাগরিক। আমরা একজন কাজ দিয়ে অপরজনকে সাহায্য করছি। গড়ে তুলছি এই দেশ।

**খন্দকার আতিক, ***িশক্ষক, *উইল্​স লিট্​ল ফ্লাওয়ার স্কুল অ্যান্ড কলেজ, ঢাকা

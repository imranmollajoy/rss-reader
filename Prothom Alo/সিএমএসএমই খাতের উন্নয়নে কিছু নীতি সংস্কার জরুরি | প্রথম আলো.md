সিএমএসএমইকে সেবা দেওয়ার জন্য ব্যাংকগুলোর নির্দিষ্ট কর্মপরিকল্পনা ও তাদের চাহিদা অনুযায়ী পণ্য তৈরি করা উচিত। ক্ষুদ্র ব্যবসাগুলো যেন টেকসই হতে পারে, সে জন্য বাজারে তাদের প্রবেশের সুযোগ সহজতর করতে হবে। অন্তর্ভুক্তিমূলক ব্যাংকিং সেবা আরও সহজ করতে ব্র্যাক ব্যাংক বাংলাদেশ ব্যাংকের সঙ্গে নিবিড়ভাবে আলোচনা চালিয়ে যাচ্ছে। সিএমএসএমই খাতে সেবার অভিজ্ঞতা থেকে আমরা বুঝতে পেরেছি, আমাদের কিছু নীতি সংস্কার শুরু করতে হবে।

সিএমএসএমইগুলোর ব্যাংকিং চাহিদা পূরণের জন্য আমরা ডিজিটাল লোন অরিজিনেশন সলিউশন চালু করেছি। এ ধরনের ডিজিটাল সেবা সিএমএসএমইগুলোর দ্রুত, সুলভে ও সহজে ব্যাংকিং সেবা পাওয়া নিশ্চিত করেছে। আমরা বিশ্বাস করি, কেন্দ্রীয় ব্যাংক এবং বিভিন্ন সরকারি সংস্থা সিএমএসএমই–বান্ধব নীতিমালা গঠন ও সংস্কার করলে তা এ খাতের উদ্যোক্তাদের সেবা পাওয়া এবং তাঁদের সহজে ব্যবসার সুযোগ বাড়াবে।

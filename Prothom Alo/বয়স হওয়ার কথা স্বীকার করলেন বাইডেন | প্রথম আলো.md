ট্রাম্পের সঙ্গে প্রথম বিতর্ক বাইডেনের জন্য পরাজয় হিসেবেই দেখছেন বেশির ভাগ মানুষ। এ বিষয়ে ডেমোক্রেটিক প্রার্থী বলেন, ‘আমি যত সহজে কাজটি করতে অভ্যস্ত, সেভাবে করতে পারিনি। আমি স্বাভাবিকভাবে যেভাবে কথা বলি, সেভাবে বলতে পারিনি। আমি যেভাবে বিতর্ক করে থাকি, সেভাবে করতে পারিনি।’ এ সময় সমাবেশে উপস্থিত সমর্থকেরা ‘আরও চার বছর’ বলে স্লোগান দেন।

বর্তমান প্রেসিডেন্ট বলেন, ‘আমি যদি মনে-প্রাণে বিশ্বাস না করতাম যে আমি এই দায়িত্ব পালন করতে পারব, আমি আবার প্রতিদ্বন্দ্বিতা করতাম না। পরিস্থিতি বিবেচনায় এ সিদ্ধান্ত খুবই গুরুত্বপূর্ণ।’

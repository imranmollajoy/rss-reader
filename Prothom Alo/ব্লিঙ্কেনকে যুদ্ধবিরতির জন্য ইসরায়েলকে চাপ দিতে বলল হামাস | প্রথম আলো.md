হামাস ওই বিবৃতিতে ব্লিঙ্কেনকে ইসরায়েলের ওপর সরাসরি চাপ দিতে বলেছে।

গত ৩১ মে মার্কিন প্রেসিডেন্ট বাইডেন গাজা যুদ্ধবিরতির একটি প্রস্তাব ঘোষণা করেন। ওই প্রস্তাবের ওপর গত মঙ্গলবার প্রথম আনুষ্ঠানিক প্রতিক্রিয়া জানিয়েছে হামাস।

ফিলিস্তিনের স্বাধীনতাকামী সংগঠনটি বলেছে, তাদের ‘ইতিবাচক’ সাড়া এ উপত্যকায় আট মাস ধরে চলা যুদ্ধের অবসানে একটি চুক্তিতে পৌঁছার ‘পথ সুপ্রশস্ত’ করেছে। তবে তারা চায় এমন এক যুদ্ধবিরতি, যার মধ্য দিয়ে গাজা যুদ্ধের স্থায়ী অবসান ঘটবে।  
হামাসের এই সাড়ার প্রতিক্রিয়ায় ইসরায়েল বলেছে, এই সাড়া প্রস্তাবটি প্রত্যাখ্যান করারই শামিল।

তবে তেল আবিবে ইসরায়েলি কর্মকর্তাদের সঙ্গে সাক্ষাৎ শেষে গত মঙ্গলবার সাংবাদিকদের ব্লিঙ্কেন বলেছেন, হামাসের এ বক্তব্য ‘আশার চিহ্ন’।

ব্লিঙ্কেন আরও বলেন, ‘আরও গুরুত্বপূর্ণ বিষয় হলো, গাজা থেকে ও হামাসের নেতৃবৃন্দের কাছ থেকে এই বক্তব্য এসেছে। প্রস্তাবের ওপর তাঁদের এমন আনুষ্ঠানিক বক্তব্য আমরা আগে পাইনি।’

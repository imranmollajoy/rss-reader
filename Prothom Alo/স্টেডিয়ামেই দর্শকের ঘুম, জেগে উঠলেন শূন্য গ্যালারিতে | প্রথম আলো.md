এটাই অবশ্য স্বাভাবিক। ৬২ হাজার ধারণক্ষমতার স্টেডিয়ামে মাত্র একজন ব্যক্তি, সহজে কারও নজরে পড়ার কথা নয়। ঘুমন্ত ইংলিশ সমর্থক জেগে ওঠার পর ভিডিওটা পোস্ট না করলে তো ঘটনা অজানাই থেকে যেত।

ওই সমর্থক হঠাৎ কীভাবে ঘুমিয়ে পড়লেন এবং জাগা পাওয়ার পর কীভাবে স্টেডিয়ামের বাইরে এলেন, সে ব্যাপারে কিছু জানা যায়নি।

ভিডিওটি ভাইরাল হতেই অনেকে রসিকতামূলক মন্তব্য করতে শুরু করেন। একজন লিখেছেন, ‘এক চুমুক বিয়ার পান করতেই এই অবস্থা।’ আরেকজন লিখেছেন, ‘সাউথগেটের (ইংল্যান্ডের কোচ) ঘুমপাড়ানি খেলা দেখতে বসলে এমনই হয়।’

পবিত্র ঈদুল আজহায় আল-আকসা মসজিদ প্রাঙ্গণে মুসল্লিদের প্রবেশে কড়াকড়ি আরোপ করেছিল ইসরায়েলি বাহিনী। ব্যাপক তল্লাশির পর ঈদের নামাজ আদায়ের জন্য প্রাঙ্গণে প্রবেশ করতে পারেন অনেকে।

জেরুজালেম ইসলামিক ওয়াক্‌ফ জানায়, আজ আল-আকসায় ৪০ হাজারের বেশি মুসল্লি ঈদের নামাজ আদায় করেছেন।

ওয়াফা সংবাদমাধ্যমের খবর, কড়াকড়ির পরও আজ রোববার আল-আকসায় হাজারো মুসল্লি পবিত্র ঈদুল আজহার নামাজ আদায় করেছেন। আসা-যাওয়ার পথে অনেকে ইসরায়েলি বাহিনীর হাতে নিগ্রহের শিকার হয়েছেন।

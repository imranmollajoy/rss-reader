কালীকচ্ছ ইউপির চেয়ারম্যান ছয়েদ হোসেন বলেন, ‘৪০ হাজার টাকা খরচ করে আমরা বৃহস্পতিবার বাজারটি ইউএনওর (উপজেলা নির্বাহী কর্মকর্তা) কাছ থেকে ইজারা নিয়েছি। তাই টাকা (হাসিল) আদায় করছি।’ মহাসড়ক দখলের বিষয়ে বলেন, নির্ধারিত স্থানে গরু রাখার জায়গা সংকুলান না হওয়ায় সড়কের পাশে গরু রাখতে হয়েছে।

সরাইলের ইউএনও মেসবা উল আলম ভূঁইয়া দুপুরে প্রথম আলোকে বলেন, সড়কের ওপর কাউকে পশুর হাট বসানোর অনুমতি দেওয়া হয়নি। তাঁরা ২০ হাজার ৫০০ টাকা দিয়ে অস্থায়ী হাটের ইজারা নিয়েছেন। শর্ত ছিল সড়কের ওপরে কিংবা সড়কের পাশে হাট বসবে না। তিনি এ ব্যাপারে খোঁজখবর নিয়ে ব্যবস্থা নেবেন।

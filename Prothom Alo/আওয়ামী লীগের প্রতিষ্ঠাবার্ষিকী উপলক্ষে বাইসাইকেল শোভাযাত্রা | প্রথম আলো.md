সড়ক পরিবহন ও সেতুমন্ত্রী আরও বলেন, যারা আজকে প্রতিদিনই ভারতবিরোধিতার নামে আন্দোলনের ইস্যু খোঁজার চেষ্টা করছে, তারা ভুল পথে হাঁটছে। সেই আইয়ুব খান থেকে শুরু করে এখন পর্যন্ত আওয়ামী লীগকে ভারতের বন্ধু বলে সেবাদাস বানানোর যারা চক্রান্ত করেছে, সেই আওয়ামী লীগ বঙ্গবন্ধুর নেতৃত্বে বাংলাদেশ স্বাধীন করেছে। আজকে যে অর্জন, উন্নয়ন, সমৃদ্ধি—সবই কিন্তু স্বাধীনতার পিতার হাতে আর মুক্তি হচ্ছে কন্যার হাতে।

বিএনপি ও বিরোধী দলের উদ্দেশে ওবায়দুল কাদের আরও বলেন, ‘বিদেশে আমাদের (আওয়ামী লীগ) প্রভু নেই, আপনাদের (বিএনপি ও বিরোধী দল) প্রভু আছে। বিদেশে আমাদের বন্ধু আছে। ভারত আমাদের একাত্তরের পরীক্ষিত বন্ধু। আপনারা (বিএনপি ও বিরোধী দল) তো হৃদয়ে-চেতনায় স্বাধীনতা ধারণ করেন না। কাজেই একাত্তরের চেতনাও ধারণ করেন না।’

ওবায়দুল কাদের আরও বলেন, ‘আমরা বিএনপি বা বিরোধী দলের কর্মসূচির পাল্টাপাল্টি কোনো কর্মসূচি দিতে যাচ্ছি না। আমাদের কর্মসূচি আগেই ঘোষিত হয়েছে। আওয়ামী লীগের ৭৫ বছর পূর্তি অনুষ্ঠান বছরব্যাপী সারা দেশে চলবে।’

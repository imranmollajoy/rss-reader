চট্টগ্রামে পবিত্র ঈদুল আজহার প্রধান জামাত জমিয়াতুল ফালাহ মসজিদে অনুষ্ঠিত হয়েছে। আজ সোমবার সকাল সাড়ে সাতটায় এ জামাত অনুষ্ঠিত হয়।

ঈদের নামাজ শেষে মোনাজাতে দেশের শান্তি-সমৃদ্ধি ও মানুষের সুস্থতা কামনায় দোয়া করা হয়।  
জামাতে ইমামতি করেন মসজিদের খতিব সৈয়দ আবু তালেব মোহাম্মদ আলাউদ্দীন আল কাদেরী।

এখানে নামাজ আদায় করেন শিক্ষামন্ত্রী মহিবুল হাসান চৌধুরী, সিটি করপোরেশনের সাবেক মেয়র ও নগর আওয়ামী লীগের সাধারণ সম্পাদক আ জ ম নাছির উদ্দীন, সাবেক মেয়র ও বিএনপির ভাইস চেয়ারম্যান মীর মোহাম্মদ নাছির উদ্দিন, সাবেক মেয়র মাহমুদুল ইসলাম চৌধুরীসহ চট্টগ্রামের বিভিন্ন শ্রেণি-পেশার মানুষ।  

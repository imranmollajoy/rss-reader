ইউরোয় গোলশূন্য ড্র দেখা গেছে ২১তম ম্যাচে। ফ্রান্স ও নেদারল্যান্ডসের ম্যাচে গতকাল রাতে গোল করতে পারেনি কোনো দলই। তবে এর আগে হওয়া ২০ ম্যাচের প্রতিটিতে মিলেছিল গোলের দেখা। কোপা আমেরিকায় অবশ্য দ্বিতীয় ম্যাচেই দেখা গেল গোলশূন্য ড্র। আজ ভোরে গ্রুপ ‘এ’তে পেরু ও চিলির ম্যাচে গোল পায়নি কোনো দলই। এই ড্রয়ে শেষ হলো ২০ বছরের এক ধারাও।

গত ২০ বছরে পেরু ও চিলির মুখোমুখি হওয়া কোনো ম্যাচই ড্রয়ে নিষ্পত্তি হয়নি। ২০ বছরের মধ্যে এই প্রথম ড্র দেখল দুই দল। মুখোমুখি দ্বৈরথে এটি অবশ্য দুই দলের ষষ্ঠ গোলশূন্য ড্র। এর আগে সর্বশেষ পেরু–চিলির ম্যাচ গোলশূন্য ড্র হয়েছিল ১৯৮৯ সালে।

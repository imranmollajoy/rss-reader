স্থানীয় জনপ্রতিনিধিরা জানান, মিয়ানমারের মংডু টাউনশিপ এলাকায় পাঁচ লাখ রোহিঙ্গার বসবাস। বর্তমানে যেখানে হামলা হচ্ছে, সেখানে অধিকাংশ রোহিঙ্গার বসবাস। তাদের উল্লেখযোগ্য একটি অংশ বাংলাদেশের টেকনাফে পালিয়ে আসার চেষ্টা চালাচ্ছে। তবে যেহেতু নতুন করে আর কোনো রোহিঙ্গাকে ঠাঁই দেওয়া হবে না বলে ইতিমধ্যে বাংলাদেশ সরকার জানিয়ে দিয়েছে, সেহেতু বিজিবি রোহিঙ্গাদের অনুপ্রবেশ প্রতিহত করছে।

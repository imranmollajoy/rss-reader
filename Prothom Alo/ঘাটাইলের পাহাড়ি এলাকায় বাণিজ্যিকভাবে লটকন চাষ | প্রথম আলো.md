লটকন চাষে তেমন পরিচর্যার প্রয়োজন হয় না বলে জানান শামসুল আলম। তিনি বলেন, ‘গাছ রোপণের পর পরিপূর্ণ বড় হতে প্রায় ১০ বছর লেগে যায়। তার পর থেকে ফলের উৎপাদন বাড়তে থাকে। প্রথমে আমি যখন লটকনের বাগান করি, তখন অনেকেই নিরুৎসাহিত করেছেন। তাঁরা বলেছেন, আমাদের অঞ্চলে এটির ভালো ফলন হবে না। লোকসান হবে, কিন্তু আমি হাল ছাড়িনি। আজ প্রমাণিত হয়েছে, আমাদের এলাকায় লটকন চাষ সম্ভব।’

গত বছর প্রায় পাঁচ লাখ টাকার লটকন বিক্রি করেছেন শামসুল আলম। তাঁর প্রত্যাশা, এবার যে পরিমাণ লটকন হয়েছে, তা গতবারের চেয়ে অনেক বেশি টাকায় বিক্রি করতে পারবেন।

সাবরাং ইউনিয়ন পরিষদের (ইউপি) চেয়ারম্যান নুর হোসেন বলেন, মিয়ানমারের রাখাইন রাজ্যের মংডু টাউনশিপের বিপরীতে টেকনাফের সাবরাং এলাকা। ওপার থেকে আসা বিস্ফোরণের শব্দে এলাকার লোকজন শান্তিতে ঘুমাতে পারছে না। এলাকার ঘরবাড়ি কিছুক্ষণ পরপর কেঁপে উঠছে। বিকট শব্দের কারণে শিশু ও বয়স্ক মানুষেরা খুবই বিপাকে রয়েছেন।

টেকনাফ পৌরসভার প্যানেল মেয়র মুজিবুর রহমান বলেন, মঙ্গলবার রাত থেকে আবার মিয়ানমারে বিস্ফোরণ শুরু হওয়ায় টেকনাফের নাইট্যংপাড়া, চৌধুরীপাড়া, জালিয়াপাড়া, কায়ুকখালীয়পাড়া, পল্লানপাড়া, কুলালপাড়া, খানকার ডেইলসহ কয়েকটি এলাকায় মানুষ আতঙ্কে রয়েছে। মুহুর্মুহু বিস্ফোরণে এসব এলাকার ঘরবাড়ি কেঁপে উঠছে।

‘পরিবেশ সংরক্ষণ আইন (২০১০ সালে সংশোধিত) অনুযায়ী, যেকোনো ধরনের জলাশয় ভরাট করা সম্পূর্ণ নিষিদ্ধ’—বলা হয় বিবৃতিতে।

বিশ্ববিদ্যালয় শিক্ষক নেটওয়ার্ক আরও বলেছে, ‘আমরা মনে করি অন্যায়ের প্রতিবাদ করায় ও জনগণের কষ্টার্জিত অর্থের অপচয় রোধের আন্দোলনে নেতৃত্ব দেওয়ার কারণেই কমিশনভোগী ও দুর্নীতিবাজ গোষ্ঠীর পক্ষ থেকে অধ্যাপক রায়হানকে হত্যার হুমকি দেওয়া হয়েছে।’

বিবৃতিতে বিভিন্ন বিশ্ববিদ্যালয়ের ৭৪ জন অনলাইনে সই করেছেন বলে উল্লেখ করা হয়েছে। স্বাক্ষরদাতাদের মধ্যে রয়েছেন ব্র্যাক বিশ্ববিদ্যালয়ের সৌমিত জয়দ্বীপ, জগন্নাথ বিশ্ববিদ্যালয়ের নাসির উদ্দিন আহমদ, জাহাঙ্গীরনগর বিশ্ববিদ্যালয়ের পারভীন জলী, ঢাকা বিশ্ববিদ্যালয়ের গীতি আরা নাসরীন, সামিনা লুৎফা, মোহাম্মদ তানজীমউদ্দিন খান ও জোবাইদা নাসরীন, বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের আরাফাত রহমান, বরিশাল বিশ্ববিদ্যালয়ের উন্মেষ রায়, রাজশাহী বিশ্ববিদ্যালয়ের সৌভিক রেজা, রাজশাহী বিশ্ববিদ্যালয়ের হাবিব জাকারিয়া, যুক্তরাষ্ট্রের বার্ড কলেজের ফাহমিদুল হক, চট্টগ্রাম বিশ্ববিদ্যালয়ের আর রাজী, বাংলাদেশ কৃষি বিশ্ববিদ্যালয়ের কাজী ফরিদ, খুলনা বিশ্ববিদ্যালয়ের আবুল ফজল, যশোর বিজ্ঞান ও প্রযুক্তি বিশ্ববিদ্যালয়ের অভিনু কিবরিয়া ইসলাম প্রমুখ।

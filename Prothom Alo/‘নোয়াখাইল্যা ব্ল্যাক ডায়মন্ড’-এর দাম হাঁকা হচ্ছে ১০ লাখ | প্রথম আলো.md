জানতে চাইলে খামারি রফিকুল বলেন, তিনি ও তাঁর বড় ভাই মো. জসিম চার বছর আগে শখের বশে ষাঁড়টি সংগ্রহ করে লালন-পালন শুরু করেন। ষাঁড়টির উচ্চতা পাঁচ ফুট এবং দৈর্ঘ্য প্রায় ৯ ফুট। শান্ত স্বভাবের ষাঁড়টিকে গম, ভুট্টা, ভুসি ও শুকনা খড় খাইয়ে বড় করেছেন। চাষ করা ঘাসও তেমন খাওয়াননি। প্রাকৃতিক উপায়ে ষাঁড়টিকে মোটাতাজা করা হয়েছে।

রফিকুল বলেন, ‘১০ লাখ টাকায় ষাঁড়টি বিক্রির ইচ্ছা। এখন পর্যন্ত ৬ লাখ ৭০ হাজার টাকায় কিনতে চাওয়া ক্রেতা রয়েছে। ১০ লাখ দাম না পেলে কিছুটা কমে হলেও এবারের কোরবানির পশুর হাটেই ষাঁড়টি বিক্রি করতে চাই।’

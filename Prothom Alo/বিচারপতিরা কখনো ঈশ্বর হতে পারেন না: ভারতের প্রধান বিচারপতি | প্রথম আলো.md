প্রধান বিচারপতি কলকাতা হাইকোর্টের বার লাইব্রেরির দ্বিশতবর্ষ উপলক্ষে কলকাতায় এসে গত শুক্রবার একটি অনুষ্ঠানে প্রথম যোগ দেন। আর গতকাল যোগ দেন কলকাতার ন্যাশনাল জুডিশিয়াল একাডেমি আয়োজিত আলোচনা সভায়।

আলোচনা সভায় বিচারপতি চন্দ্রচূড় বলেছেন, ‘বিচারপতিদের অধিকাংশ সময় লর্ডশিপ, অনার বা লেডিশিপ বলে সম্বোধন করা হয়। কিন্তু মানুষ যদি বিচারালয়কে ন্যায়ের মন্দির ভেবে নেন, তাহলে ঘোর বিপদ! আর আমরা বিচারপতিরা নিজেদের যদি ওই মন্দিরের দেবতা ভেবে নিই, তাহলেও ঘোর বিপদ!’ প্রধান বিচারপতি বলেন, সাধারণ মানুষ বিচারালয়ে যান ন্যায়বিচারের আশায়।

বরিশালের গৌরনদী উপজেলায় ট্রাকের চাপায় এক ভ্যানচালক ও মাছ ব্যবসায়ী নিহত হয়েছেন। আজ সোমবার ভোরে ঢাকা-বরিশাল মহাসড়কের বাটাজোর এলাকায় এ দুর্ঘটনা ঘটে। এ ঘটনায় ট্রাকটি জব্দ করা হলেও চালক ও তাঁর সহকারী পালিয়ে গেছেন।  

নিহত ব্যক্তিরা হলেন বাবুগঞ্জ উপজেলার আগরপুর গ্রামের বাসিন্দা ও ভ্যানচালক আয়নাল প্যাদা (৬০) এবং গৌরনদী উপজেলার সরিকল ইউনিয়নের সাকোকাঠি গ্রামের বাসিন্দা ও মাছ ব্যবসায়ী বরুণ চন্দ্র দাস (৫০)।

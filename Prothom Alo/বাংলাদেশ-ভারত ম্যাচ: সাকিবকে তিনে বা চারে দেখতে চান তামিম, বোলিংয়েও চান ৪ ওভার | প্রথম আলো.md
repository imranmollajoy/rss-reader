বিশ্বকাপে ৫ ম্যাচ খেলে সাকিব বল করেছেন মাত্র ১০.২ ওভার। শুধু নেদারল্যান্ডসের বিপক্ষে ম্যাচেই ৪ ওভারের কোটা পূরণ করেছেন সাকিব। সুপার এইটে অস্ট্রেলিয়ার বিপক্ষে ম্যাচে সাকিব বোলিং করেননি। তামিম মনে করেন, পরিস্থিতি যেমনই হোক কিংবা উইকেটে যে–ই থাকুক; সাকিবের ৪ ওভার শেষ করা উচিত, ‘বাঁহাতি ব্যাট করছে নাকি ডানহাতি ব্যাট করছে সেসব ভুলে তাকে (সাকিব) ৪ ওভার বল করতে হবে। হ্যাঁ, দলের ফাস্ট বোলিং বিভাগ ভালো করছে। কিন্তু সাকিব আল হাসান আপনার সেরা বোলার। অনেক বছর ধরে সে তার কাজটা করে আসছে।’

ভারতীয় ব্যাটিংয়ের বিপক্ষে সাকিব কীভাবে কার্যকর হতে পারেন, সেই ব্যাখ্যাও দিয়েছেন তামিম, ‘ভারতীয় দলে কয়েকজন খেলোয়াড়ই আছে যারা সাকিবের জন্য দারণ ম্যাচ-আপ। আপনি রোহিত এবং বিরাটের (কোহলি) কথা ভাবতে পারেন। ভারতের হয়ে এই মুহূর্তে যে রান করছে, সেই সূর্যকুমার যাদবকেও সাকিব শেষ দুবার আউট করেছে। একবার অস্ট্রেলিয়ায় টি-টোয়েন্টি বিশ্বকাপে এবং আরেকবার এশিয়া কাপে। অন্য প্রান্তে তাই পন্ত থাকলেও সাকিবের ৪ ওভার বল করা উচিত, কারণ সে আপনার সেরা বোলার।’

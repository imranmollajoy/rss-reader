এদিকে শ্রীলঙ্কা থেকে পোস্ট করা ভিডিও বার্তায় স্বামীকে নিয়ে কথা বলেছেন চমক। তাতে তিনি বলেন, ‘আমি রাজকুমারকে বিয়ে করছি নাকি রাজাকে বিয়ে করছি, রাস্তার ফকিরকে বিয়ে করছি, নাকি একজন খারাপ মানুষ বা অপরাধীকে বিয়ে করছি কিংবা অসম্ভব বাজে একজন মানুষকে বিয়ে করছি, নাকি অসাধারণ মানুষকে বিয়ে করছি, দেখতে খুব সুন্দর কিংবা দেখতে খুব অসুন্দর বা চালাক অথবা একটা বোকা—এটা মনে হয় অন্য কারও চিন্তার বিষয় হতে পারে না। সংসারটা তো আমি করব, তাই আমার সংসার আমাকেই করতে দিন।’

ভিডিও বার্তার একপর্যায়ে চমক বলেন, ‘অনেক বছর একসঙ্গে থাকার পরও জানা যায় না, মানুষটা ভালো না খারাপ। এত অল্প সময়ে আমি কী করে মানুষটাকে বিচার করব? তবে এ মুহূর্তে মানুষটার সঙ্গে সুখী আমি। এটাও সত্যি, সামনের বছর এ মানুষটার সঙ্গে আমি ভালো থাকব কি না, কিংবা আগামী বছর সে আমাকে একইভাবে ভালোবাসবে কি না বা আমিও বাসব কি না, জানি না। তাই ভবিষ্যৎ নিয়ে চিন্তা না করে, এত মানুষকে নিয়ে চিন্তা না করে, আসুন এ মুহূর্তটায় ভালো থাকার চেষ্টা করি। জীবন খুব ছোট, প্রতি মুহূর্তে ভালো থাকাটাই গুরুত্বপূর্ণ। প্রত্যেকটা মুহূর্ত এনজয় করাটা গুরুত্বপূর্ণ।’

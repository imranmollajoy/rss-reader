মোহাম্মদ সামসুল আরেফিন বলেন, মহান মুক্তিযুদ্ধের অন্যতম সংগঠক চট্টগ্রামবাসীর প্রিয় নেতা এ বি এম মহিউদ্দিন চৌধুরী ছিলেন গণমানুষের নেতা এবং শিক্ষাসহ বিভিন্ন খাতে তাঁর অবদান চিরস্মরণীয়। গণমানুষের অধিকার আদায়ের ক্ষেত্রে তিনি কখনো কারও সঙ্গে কোনো আপস করেননি। চট্টগ্রামের শিক্ষা কার্যক্রমকে এগিয়ে নিতে তাঁর উদ্যোগেই চট্টগ্রামে প্রতিষ্ঠিত হয় অনেক স্কুল, কলেজ ও বিশ্ববিদ্যালয়। সাবেক চট্টগ্রাম বিআইটিকে বিশ্ববিদ্যালয়ে উন্নীত করার ক্ষেত্রে অগ্রণী ভূমিকা রাখায় অধ্যাপক সামসুল আরেফিন তাঁর অবদানকে কৃতজ্ঞচিত্তে স্মরণ করে বলেন, ‘চট্টগ্রামের সার্বিক উন্নয়নে এ বি এম মহিউদ্দিন চৌধুরীর ভূমিকা আমাদের চট্টগ্রামসহ দেশের উন্নয়নে কাজ করার অনুপ্রেরণা জোগায়।’

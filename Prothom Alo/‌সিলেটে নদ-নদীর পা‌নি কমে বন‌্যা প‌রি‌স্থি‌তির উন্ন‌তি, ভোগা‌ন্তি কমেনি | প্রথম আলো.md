সিলেট নগরের মণিপুরি রাজবাড়ি এলাকার বাসিন্দা শুভা‌শিষ দেব বলেন, পা‌নি বেড়ে যাওয়ায় ঈদের দিন নিজেদের বসতভিটা ছেড়ে এক স্বজনের বাড়িতে উঠেছিলেন তাঁরা। গতকাল ঘর থেকে পানি নামলেও পরিবারের সদস্যরা ঘরে ফেরেননি। ঘরে পানির সঙ্গে বিপুল পরিমাণ পলি মাটিও জমে‌ছিল, সেগুলো প‌রিষ্কার করা হচ্ছে।

এদিকে উপজেলা এলাকায় অনেক গ্রামীণ রাস্তা এখনো পানির নিচে থাকায় যোগাযোগ-বিচ্ছিন্নতা দূর হয়নি। বন্যাদুর্গতদের জন্য ত্রাণসহায়তা অব্যাহত রেখেছে পুলিশ, র‌্যাব, উপজেলা প্রশাসনসহ বিভিন্ন ব্যক্তি ও প্রতিষ্ঠান।

সিলেট পা‌নি উন্নয়ন বোর্ডের নির্বাহী প্রকৌশলী দীপক রঞ্জন দাশ বলেন, বৃষ্টি কমে আসা এবং ভারত থেকে নতুন করে পাহাড়ি ঢল না নামায় বন‌্যা পরিস্থিতির উন্নতি হয়েছে। কয়েক দিন এমন পরিস্থিতি থাকলে আরও উন্নতি হবে।

যশোরের বাঘারপাড়া উপজেলায় ভাবীকে হত্যার দায়ে দেবরকে মৃত্যুদণ্ড ও তাঁকে এক লাখ টাকা জরিমানা করা হয়েছে। যশোরের অতিরিক্ত জেলা ও দায়রা জজ চতুর্থ আদালতের বিচারক সুরাইয়া সাহাব আজ রোববার দুপুরে এই রায় দেন।

মৃত্যুদণ্ড পাওয়া ব্যক্তির নাম মো. শাহাবুদ্দিন। তিনি বাঘারপাড়া উপজেলার পান্তাপাড়া গ্রামের মোশারফ হোসেনের ছেলে। তিনি পলাতক রয়েছেন। অভিযোগ প্রমাণিত না হওয়ায় এই মামলার দুই আসামি নিহত জিনিয়া ইয়াসমিনের স্বামী জুলফিকার আলী ও শাশুড়ি ফরিদা বেগমকে বেকসুর খালাস দিয়েছেন আদালত।

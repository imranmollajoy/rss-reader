চৌদ্দগ্রাম থানার ভারপ্রাপ্ত কর্মকর্তা ত্রিনাথ সাহা বিষয়টি প্রথম আলোকে নিশ্চিত করেছেন। তিনি বলেন, ঘটনার পরপরই অভিযুক্ত বাহারকে আটক করা হয়। পরিবারের পক্ষ থেকে মামলা করলে তাঁকে গ্রেপ্তার দেখিয়ে আদালতে পাঠানো হবে। নিহত ব্যক্তির লাশ ময়নাতদন্ত শেষে পরিবারের কাছে হস্তান্তর করা হবে।

স্থানীয় সূত্রে জানা গেছে, দীর্ঘদিন ধরে বসতবাড়ির জায়গা নিয়ে বড় ভাই ইলিয়াছের সঙ্গে ছোট ভাই বাহারের বিরোধ চলছিল। আজ বিকেলে বিরোধের জেরে দুই ভাই মারামারিতে জড়ান। এ সময় বাহার মিয়া ধারালো দা দিয়ে এলোপাতাড়ি ইলিয়াছকে কুপিয়ে জখম করেন। রক্তাক্ত অবস্থায় স্বজনেরা তাঁকে উদ্ধার করে প্রথমে চৌদ্দগ্রাম উপজেলা স্বাস্থ্য কমপ্লেক্সে নিয়ে যান। সেখানে প্রাথমিক চিকিৎসা দেওয়ার পর আশঙ্কাজনক অবস্থায় তাঁকে কুমিল্লা মেডিকেল কলেজ হাসপাতালে পাঠালে পথিমধ্যে মৃত্যু হয়।

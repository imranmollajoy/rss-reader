যেসব দেশ দুর্নীতিপরায়ণ আমলাদের সহায়তায় এক প্রভাবশালী ব্যবসায়ী শক্তির কবলে পড়ে আর পেছন থেকে রাজনৈতিক শক্তি জোগায়, সে দেশকে ক্লেপটোপিয়া বা চৌর্যতান্ত্রিক দেশ বলে অভিহিত করা হয়।

ক্লেপটোপিয়ার আনুষ্ঠানিক সংজ্ঞা হলো চোরদের একটি জায়গা বা আস্তানা, যেখানে দুর্বৃত্ত ও ডাকাতেরা রাজত্ব করে। এটি ক্লেপটোক্রেসি (তস্করতন্ত্র) দ্বারা পরিচালিত হয়, যেখানে আইনের শাসন বিদ্যমান নেই।

তবে এটি পরিহাসের বিষয় যে ক্লেপটোপিয়ায় চোরেরা নিজেরা সরকার চালায় না, তারা ছায়ায় বাস করে এবং বাণিজ্য, শিল্প, এমনকি শিক্ষাপ্রতিষ্ঠানের মুখোশে কাজ করে।

তারা সরকারের দায়িত্ব নিজেদের কাঁধে না নিয়ে রাজনৈতিক হেভিওয়েটদের যোগসাজশে কাজ করে। এটি উভয় গ্রুপের জন্য একটি সুবিধা।

কারণ, নেতারা সর্বদা ছায়ায় থেকে দুষ্কৃতকারীদের নিন্দা করতে পারেন তাদের সংযত করার কোনো প্রচেষ্টা না করে। অন্য দল, আসল চোর-ডাকাতেরা, সহজেই আইনকে ফাঁকি দিতে পারে।

কারণ, নেতারা কখনোই তাদের ওপর আইন প্রয়োগ করবে না।

আমরা কেন তস্করতন্ত্র নিয়ে আলোচনা করছি? এর কারণ, কয়েক দশক ধরে বাংলাদেশে দুর্নীতি মহামারি আকার ধারণ করেছে। আগে আমরা বিশ্বের দুর্নীতিগ্রস্ত দেশগুলোর বর্ষপুস্তকে ট্রান্সপারেন্সি ইন্টারন্যাশনালের কাছ থেকে দুর্নীতির তকমা পেতাম।

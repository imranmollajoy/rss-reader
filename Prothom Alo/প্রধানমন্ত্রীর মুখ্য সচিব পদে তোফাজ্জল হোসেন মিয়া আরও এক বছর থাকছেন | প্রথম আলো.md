প্রধানমন্ত্রীর মুখ্য সচিব পদে মো. তোফাজ্জল হোসেন মিয়াই থাকছেন। তাঁকে আরও এক বছর মেয়াদে একই পদে চুক্তি ভিত্তিতে নিয়োগ দিয়েছে সরকার।

এ বিষয়ে আজ বুধবার প্রজ্ঞাপন জারি করেছে জনপ্রশাসন মন্ত্রণালয়। এতে বলা হয়, সরকারি চাকরি আইন অনুযায়ী তোফাজ্জল হোসেন মিয়াকে তাঁর আগের চুক্তির ধারাবাহিকতায় এবং একই শর্তে আগামী ৫ জুলাই বা যোগদানের তারিখ থেকে পরবর্তী এক বছর মেয়াদে প্রধানমন্ত্রীর মুখ্য সচিব পদে পুনরায় চুক্তি ভিত্তিতে নিয়োগ দেওয়া হলো।

শহরের কলেজপাড়ার মোস্তাক আহমেদ, উত্তর মৌড়াইলের শামীম আহমেদ, হালদারপাড়ার লিটন বিশ্বাসের সঙ্গে কথা হয়। তাঁরা জানালেন, শহরের প্রতিটি নালা ময়লা-আবর্জনায় ভরপুর। যে কারণে সামান্য বৃষ্টিতে সড়কে পানি জমে। গতকাল দিনভর ভারী বৃষ্টি হয়েছে। উত্তর মৌড়াইলে পুকুর ও কবরস্থান-সংলগ্ন সড়কে হাঁটুর ওপর পর্যন্ত পানি জমেছে। ঈদের এ সময়ে সবাইকে এই নোংরা পানির ওপর দিয়েই চলাফেরা করতে হয়েছে। এটি নোংরা শহরে পরিণত হচ্ছে।

ব্রাহ্মণবাড়িয়া পৌরসভার মেয়র নায়ার কবীর বলেন, পরিচ্ছন্নতাকর্মীরা ঈদের ছুটিতে ছিলেন। এ জন্য শহরবাসীর দুর্ভোগ একটু বেশি হয়েছে। আজ পরিচ্ছন্নতাকর্মীরা কাজে যোগ দিয়ে পরিষ্কার-পরিচ্ছন্নতার কাজ করছেন। শিগগিরই শহরবাসীর দুর্ভোগ লাঘব হবে।

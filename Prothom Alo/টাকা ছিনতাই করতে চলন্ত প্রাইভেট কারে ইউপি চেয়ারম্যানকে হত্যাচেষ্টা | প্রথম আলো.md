এ ঘটনার প্রতিবাদে আজ বিকেল চারটার দিকে মুক্তাগাছা শহরে বিক্ষোভ মিছিল করেন ইউপি চেয়ারম্যানের অনুসারীরা। পরে স্থানীয় প্রেসক্লাবের সামনে সংক্ষিপ্ত সমাবেশ হয়। এতে কৃষক লীগের কেন্দ্রীয় সদস্য ইছাহাক আলী সরকার, উপজেলা আওয়ামী লীগের সহসভাপতি নয়ন কুমার দে, সিদ্দিকুজ্জামান সিদ্দিক, উপজেলা আওয়ামী লীগের যুগ্ম সাধারণ সম্পাদক হেলাল উদ্দিন সরকার, আওয়ামী লীগ নেতা সাইফুল ইসলাম মন্ডল, বোরহান উদ্দিন আকন্দ ও মর্জিনা আক্তার বক্তব্য দেন। বিক্ষোভকারীরা ঘটনার সঙ্গে জড়িত ব্যক্তিদের গ্রেপ্তারের দাবি জানান।

মুক্তাগাছা থানার ওসি ফারুক আহম্মেদ বলেন, এ ঘটনায় করা মামলায় দুজনকে গ্রেপ্তার দেখিয়ে সাত দিনের রিমান্ড চেয়ে আজ বিকেলে তাদের আদালতে সোপর্দ করা হয়। তবে রিমান্ড শুনানি না হওয়ায় আদালত তাদের কারাগারে পাঠানোর আদেশ দেন।

আগে ধারণা ছিল হৃদ্‌রোগ বা উচ্চ রক্তচাপের মতো রোগ থাকলে বেশি হাঁটাহাঁটিঁ ও পরিশ্রম করা নিষেধ। এখন সেই ধারণা পাল্টেছে; বরং এমন অবস্থায় নির্দেশিত ব্যায়াম ও কায়িক শ্রম উপকারী। উচ্চ রক্তচাপ নিয়ন্ত্রণে ও হৃদ্‌রোগেীদের হৃৎপিণ্ডে রক্ত সঞ্চালন বাড়াতে চিকিৎসকের পরামর্শে ওষুধ সেবনের পাশাপাশি খাদ্যাভ্যাস ও শরীরচর্চা করা ভালো।

**কী ধরনের ব্যায়াম করবেন**

হাঁটাহাঁটি বা জগিং, সাইকেল চালানো, সাঁতার কাটা, খেলাধুলা করা, বাগানে কাজ করা, সিঁড়ি দিয়ে ওঠা/হাইকিং ও নাচ।

**কতক্ষণ ব্যায়াম করবেন**

সপ্তাহে প্রতিদিন অথবা ন্যূনতম পাঁচ দিন ৩০ মিনিট ব্যায়াম করতে হবে। টানা ৩০ মিনিট ব্যায়াম করা সম্ভব না হলে বা এতে হৃদ্‌রোগীদের কষ্ট হলে ১০ মিনিট করে দিনে তিনবার ব্যায়াম করেও সমান সুফল পাওয়া যাবে।

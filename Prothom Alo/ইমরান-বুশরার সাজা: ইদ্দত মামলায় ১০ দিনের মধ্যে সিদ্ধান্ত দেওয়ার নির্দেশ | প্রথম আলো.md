ইদ্দত মামলায় দেওয়া সাজা স্থগিত চেয়ে পাকিস্তানের সাবেক প্রধানমন্ত্রী ইমরান খান ও তাঁর স্ত্রী বুশরা বিবির করা আবেদনের বিষয়ে ১০ দিনের মধ্যে সিদ্ধান্ত দিতে নিম্ন আদালতকে আদেশ দিয়েছেন হাইকোর্ট।

গতকাল বৃহস্পতিবার ইসলামাবাদ হাইকোর্ট এই আদেশ দিয়েছেন। একই সঙ্গে সাজা চ্যালেঞ্জ করে দায়ের করা আবেদন এক মাসের মধ্যে নিষ্পত্তি করারও আদেশ দিয়েছেন হাইকোর্ট। ইমরান খান ও বুশরা বিবির করা একাধিক আবেদনের শুনানি নিয়ে বিচারপতি মিয়াঁগুল হাসান আওরঙ্গজেব এসব আদেশ দেন।

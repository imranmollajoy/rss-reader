দ্রাবিড় কেন নতুন মেয়াদে ভারতের কোচের দায়িত্ব আর পালন করতে চান না, এ প্রশ্নের উত্তর দিয়েছেন ভারতীয় ক্রিকেট বোর্ডের (বিসিসিআই) সচিব জয় শাহ। বার্বাডোজে সংবাদকর্মীদের জয় শাহ বলেছেন, ‘তিনি (দ্রাবিড়) আমাকে বলেছেন, পারিবারিক দায়িত্ব পালনের কারণে তিনি (কোচের দায়িত্ব) ছাড়তে চান এবং আমরা তাঁর সিদ্ধান্তকে সম্মান জানাই। মেয়াদ বাড়াতে আমি তাঁকে জোর করিনি।’

খেলোয়াড় হিসেবে প্রশংসার পর কোচ হিসেবেও ভারতীয় ক্রিকেটে দ্রাবিড়ের অবদানের প্রশংসা করেন জয় শাহ, ‘রাহুল ভাই সাড়ে পাঁচ বছর ভারতীয় ক্রিকেটের সেবা করেছেন। তিনি তিন বছর জাতীয় ক্রিকেট একাডেমির পরিচালক ছিলেন। এরপর আড়াই বছর ভারতের প্রধান কোচ পদে ছিলেন।’

কেন বেশি ভাড়া নিচ্ছেন? জানতে চাইলে ভোলা-লক্ষ্মীপুর নৌপথের লঞ্চমালিক ও মালিক নেতা মো. আফসার হোসেন মুঠোফোনে বলেন, ‘ভাই, আমি অসুস্থ, কথা বলতে পারছি না। পরে কথা বলব, বলে ফোন রেখে দেন।’ 

ট্রলারমালিকেরা নাম প্রকাশ না করার শর্তে জানান, ট্রলার থেকে যাত্রীপ্রতি যে ভাড়া নেন, সে টাকার তিন ভাগের এক ভাগ নেন ইজারাদার। এ জন্য তাঁদের বেশি ভাড়া আদায় করতে হচ্ছে।

ঘাট ইজারাদার হোসেন শহীদ সরোয়ারদি বলেন, তাঁরা বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) সব আইনকানুন মেনেই ঘাট পরিচালনা করছেন। তাঁরা কোনো অবৈধ নৌযান চালাচ্ছেন না। যাঁরা অবৈধ যানবাহন চালাচ্ছেন, তাঁদের সঙ্গে তাঁর কোনো লেনদেন নেই।

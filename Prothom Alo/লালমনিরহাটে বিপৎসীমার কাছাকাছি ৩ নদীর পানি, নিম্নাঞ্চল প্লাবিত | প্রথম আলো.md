আজ সকাল ৯টায় তিস্তা ব্যারাজ পয়েন্টে তিস্তা নদীর পানিপ্রবাহ রেকর্ড করা হয় ৫১ দশমিক ৯২ সেন্টিমিটার, যা বিপৎসীমার ২৩ সেন্টিমিটার নিচে। স্বাভাবিক পানিপ্রবাহের মাত্রা ৫২ দশমিক ১৫ সেন্টিমিটার। বেলা ৩টায় পানি বিপৎসীমার ৩১ সেন্টিমিটার নিচ দিয়ে প্রবাহিত হচ্ছিল।

খোঁজ নিয়ে জানা যায়, তিস্তার পানি বেড়ে যাওয়ায় হাতীবান্ধার গড্ডিমারী, দোয়ানী, সানিয়াজান ইউনিয়নের নিজ শেখ সুন্দর, সিঙ্গামারি ইউনিয়নের ধুবনী, সিন্দুর্না, পাটিকাপাড়া, ডাউয়াবাড়ী, ইউনিয়নের তিস্তা নদীর তীরবর্তী নিম্নাঞ্চল প্লাবিত হয়েছে। পাটগ্রামের দহগ্রাম ইউনিয়নের তিস্তার তীরবর্তী গ্রাম কুচলিবাড়ি ইউনিয়নের গ্রামগুলোয় নদীর পানি ঢুকেছে। তা ছাড়া গত রাত থেকে সানিয়াজানে পানি বাড়ায় হাতীবান্ধার ফকিরপাড়া ইউনিয়নে ৭ ও ৮ নম্বর ওয়ার্ডে পানি ঢুকে ঘরবাড়ি ও রাস্তাঘাট তলিয়ে দুর্ভোগের সৃষ্টি হয়েছে।

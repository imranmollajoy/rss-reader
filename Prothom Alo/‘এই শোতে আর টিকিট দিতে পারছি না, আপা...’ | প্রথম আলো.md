এই দুই পরিবার টিকিট পেলেও রাজশাহী নগরের মেহেরচণ্ডী এলাকার এক দম্পতি টিকিট পাননি। স্ত্রীকে বসিয়ে রেখে বাইরে অপেক্ষা করছিলেন। নাম বললেন না। তিনি বলেন, আগেভাগেই এসেছেন। আজ যে টিকিট পাওয়া যাবে না, এটা জানতেন না। মোটরসাইকেলও গ্যারেজ করা হয়ে গেছে। এখন সিনেমা দেখার জন্য প্রায় তিন ঘণ্টা অপেক্ষা করতে হবে। তাঁদের মতো রাসেল মিয়া, মো. সবুজ, সাদেক আলী, আল-আমিনসহ আরও বেশ কয়েকজনকে অপেক্ষা করতে দেখা গেছে।  
রায়হান রাফী পরিচালিত ‘তুফান’ সিনেমায় শাকিবের বিপরীতে অভিনয় করেছেন ভারতের মিমি চক্রবর্তী। রয়েছেন চঞ্চল চৌধুরী, মাসুমা রহমান নাবিলা, ফজলুর রহমান বাবু, গাজী রাকায়েত, সালাহউদ্দিন লাভলু, গাউসুল আলম শাওন প্রমুখ। ‘তুফান’ ছবিটি প্রযোজনা করেছে আলফা-আই স্টুডিওজ লিমিটেড; ডিজিটাল পার্টনার চরকি এবং ইন্টারন্যাশনাল ডিস্ট্রিবিউটর হিসেবে আছে এসভিএফ।

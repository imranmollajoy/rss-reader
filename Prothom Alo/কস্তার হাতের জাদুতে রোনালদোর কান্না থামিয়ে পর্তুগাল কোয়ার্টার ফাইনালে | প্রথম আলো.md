**পর্তুগাল ০-০ স্লোভেনিয়া (নির্ধারিত ও অতিরিক্ত সময়)**

**পর্তুগাল ৩-০ স্লোভেনিয়া (টাইব্রেকার)**

অতিরিক্ত সময়ের খেলায় তখন বিরতি। মাঠের এক পাশে কাঁধে কাঁধ মিলিয়ে দাঁড়িয়ে পর্তুগালের খেলোয়াড়েরা। ক্রিস্টিয়ানো রোনালদো সেখানে শিশুর মতো কাঁদছিলেন।

অতিরিক্ত সময়ের প্রথমার্ধে খেলার শেষ মিনিটে (১০৫) পেনাল্টি পেয়েছিল পর্তুগাল। ইতিহাসের প্রথম খেলোয়া\[ড় হিসেবে শীর্ষ পর্যায়ের ফুটবলে পেনাল্টিতে দেড় শ গোলের মাইলফলক ছোঁয়া, সর্বশেষ ১৩ পেনাল্টিতেই গোল করা রোনালদো আজ সেই পেনাল্টি থেকে গোল করতে পারেননি। স্লোভেনিয়া গোলকিপার ইয়ান ওবলাক কি না বাজপাখির মতো ছোঁ মেরে বলটা ঠেকিয়ে দিলেন!

**শেষ কথা**

• আপনি যদি রাতজাগা পাখি হয়ে থাকেন অর্থাৎ রাতের শিফটে কাজ করতে হলে রাত ৯টার পর কফি খেতে পারেন। অনেকে রাতের শিফটে কাজ করেন বা ভিন্ন দেশের সময়ের সঙ্গে মিলিয়ে অনলাইনভিত্তিক কাজ করেন। ফলে রাত জেগে কাজ করতে হয়। সে ক্ষেত্রে আপনি সন্ধ্যায় বা রাতে কাজে বসার আগে এক কাপ কফি খেতেই পারেন। এতে আপনি সারা রাত জেগে থাকার ‘এনার্জি’ পাবেন।

• সন্ধ্যায় শরীরচর্চার অভ্যাস থাকলে অন্তত এক ঘণ্টা আগে এক্সপ্রেসোর একটা শট নিয়ে নিতে পারেন।

• আর যদি স্বাভাবিক ঘুম শেষে সকাল সকাল অফিস যাওয়ার তাড়া থাকে, তাহলে একটু বুঝেশুনে কফি খাবেন। সন্ধ্যার পর কফি একেবারেই নয়। দিনের শুরুতেও দরকার নেই। এর মাঝে যেকোনো সময় আপনার সুবিধা অনুযায়ী কফি খেতে পারেন। যাঁরা ভোরে ৬টা বা ৭টায় ঘুম থেকে ওঠেন, তাঁরা ৯টা থেকে ১১টার ভেতর কফি খেতে পারেন। যাঁরা ঘড়ির কাঁটা ১০টা না ছুঁয়ে ফেলা পর্যন্ত চোখ খোলেন না, তাঁরা দুপুরে খাওয়ার পর একটা কফি ব্রেক নিতেই পারেন।

  
<sup>সূত্র:\ টাইমস\ অব\ ইন্ডিয়া,\ হেলথলাইন\ ও\ ক্লিভল্যান্ড\ ক্লিনিক</sup>

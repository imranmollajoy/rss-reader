সভার উন্মুক্ত আলোচনায় অংশ নিয়ে ফল ও শাকসবজি রপ্তানির জটিলতা দূর করতে বিমানবন্দরে এক্সপ্লোসিভ ডিটেকশন স্ক্যানার (ইডিএস) মেশিনসহ কারিগরি সক্ষমতা বৃদ্ধির সুপারিশ জানান কমিটির সদস্যরা।

এ ছাড়া আধুনিক ওয়্যারহাউজ স্থাপন, উন্নত পরিবহন ও সরবরাহব্যবস্থা নিশ্চিতকরণ, পচনশীল পণ্যের জন্য বিমানবন্দরে বিশেষ ওয়্যারহাউজ স্থাপন, কৃষিপণ্যের জাত ও গুণগত মানোন্নয়ন, চাষপরবর্তী ব্যবস্থাপনা উন্নত করা এবং প্যাকেজিংয়ের মতো বিষয়ে কৃষক, রপ্তানিকারকসহ অন্যান্য অংশীজনের দক্ষতা বৃদ্ধিতে উদ্যোগ গ্রহণের প্রস্তাব জানানো হয় ব্যবসায়ীদের পক্ষ থেকে।

সভায় উপস্থিত ছিলেন এফবিসিসিআইয়ের পরিচালক হারুন-অর-রশিদ, মোহাম্মদ ইসহাকুল হোসেন, মো. আবুল হাশেম, বাংলাদেশ বিমানের কার্গো এক্সপোর্ট বিভাগের উপমহাব্যবস্থাপক তফাজ্জল হোসেন আকন্দ, কৃষি সম্প্রসারণ অধিদপ্তরের পরিচালক মো. তাজুল ইসলাম পাটোয়ারী প্রমুখ।

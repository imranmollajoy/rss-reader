তবে গোল তো গোলই। পয়েন্ট ভাগাভাগি করে শেষ ষোলোয় ওঠার পর মাস্ক নিয়ে এমবাপ্পের সমস্যার কথা বলেছেন দেশম। এই ম্যাচের আগেই তিনি জানিয়েছিলেন, এমবাপ্পের পাশ থেকে দেখতে সমস্যা হবে। তবে ম্যাচের পর অনুবাদকের মাধ্যমে সংবাদকর্মীদের অন্য সমস্যার কথাও বলেছেন ফ্রান্স কোচ, ‘সেই আঘাতের এক সপ্তাহ পর সে যা কিছুর মধ্য দিয়ে গিয়েছে, ব্যাপারগুলো আসলে জটিল। ভেবেছিলাম মাস্ক পরে তার অসুবিধা হবে না। মানিয়ে নিতে হবে। কিন্তু ঘেমে গেলে চোখে চটচটে পরিস্থিতি তৈরি হয়, যে কারণে (মাস্ক খুলে) তাকে চোখ মুছতে হয়।’

৫৬ মিনিটে পেনাল্টি থেকে গোলের পর মাস্ক খুলে গোল উদ্‌যাপন করেন এমবাপ্পে।

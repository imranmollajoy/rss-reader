দুর্নীতির অভিযোগ উঠলে জ্যাকব জুমাকে প্রেসিডেন্টের দায়িত্ব থেকে সরিয়ে দেওয়া হয়। এরপর নতুন দল গঠন করেন তিনি। গত ২৯ মে অনুষ্ঠিত ভোটে ভালো ফল করে এমকে। তৃতীয় সর্বোচ্চ ১৪ দশমিক ৬ শতাংশ ভোট পেয়ে ৪০০ আসনের ন্যাশনাল অ্যাসেম্বলিতে ৫৮ আসন পায় জুমার দল।

পার্লামেন্ট নির্বাচনে ৪০ শতাংশ ভোট পায় ক্ষমতাসীন এএনসি। বিরোধী জোট ডেমোক্রেটিক অ্যালায়েন্স পায় ২২ শতাংশ ভোট। একক সংখ্যাগরিষ্ঠতা না থাকায় জোট সরকার গড়ার বিকল্প ছিল না রামাফোসার সামনে। শেষ পর্যন্ত ‘জাতীয় ঐক্যের সরকারের’ পথে হাঁটেন তিনি।

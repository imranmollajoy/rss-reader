নিহত বাতেনের বড় ছেলে মো. বদিউজ্জামান বলেন, ‘কে বা কারা আমার বাবাকে এমন নির্মমভাবে খুন করেছে, কিছু বুঝতে পারছি না। আমার বাবার সঙ্গে কারও কোনো মতবিরোধও শুনিনি। তবে কেন তাঁকে হত্যা করা হলো?’

কলমাকান্দা থানার ভারপ্রাপ্ত কর্মকর্তা (ওসি) মোহাম্মদ লুৎফুল হক বলেন, খবর পেয়ে ঘটনাস্থলে পুলিশ পাঠানো হয়েছে। ময়নাতদন্তের জন্য আবদুল বাতেনের লাশ উদ্ধার করে হাসপাতালের মর্গে রাখা হয়েছে। হত্যাকাণ্ডের বিষয়ে পুলিশ তদন্ত শুরু করেছে।

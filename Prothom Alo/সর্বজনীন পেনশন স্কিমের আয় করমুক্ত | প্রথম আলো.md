গত বছর প্রথমবারের মতো সরকার চারটি আলাদা কর্মসূচির (স্কিম) মাধ্যমে সর্বজনীন পেনশন স্কিম চালু করে। গত বছরের ১৭ আগস্ট এ কর্মসূচির উদ্বোধন করেন প্রধানমন্ত্রী শেখ হাসিনা। স্কিমগুলো হচ্ছে প্রগতি, সুরক্ষা, প্রবাস ও সমতা। প্রগতি বেসরকারি প্রতিষ্ঠানের মালিক ও কর্মচারীদের জন্য; সমতা নিম্ন আয়ের মানুষের জন্য; প্রবাস শুধু প্রবাসী বাংলাদেশিদের জন্য; আর সুরক্ষা রিকশাচালক, কৃষক, শ্রমিক, কামার, কুমার, জেলে, তাঁতি ইত্যাদি স্বকর্মে নিয়োজিত নাগরিকদের জন্য।

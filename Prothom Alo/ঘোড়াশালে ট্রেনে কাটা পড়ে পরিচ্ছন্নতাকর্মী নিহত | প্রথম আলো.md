নরসিংদীর পলাশের ঘোড়াশালে ট্রেনে কাটা পড়ে মো. ইকবাল হোসেন (৩২) নামের এক পরিচ্ছন্নতাকর্মী নিহত হয়েছেন। গতকাল বৃহস্পতিবার দিবাগত রাতের কোনো এক সময় ঘোড়াশালের দুই রেলওয়ে স্টেশনের মধ্যবর্তী স্থানে এ দুর্ঘটনা ঘটে।

আজ শুক্রবার বেলা ১১টায় তাঁর লাশ উদ্ধার করে মর্গে পাঠায় রেলওয়ে পুলিশ। নিহত ইকবাল হোসেন পলাশের ঘোড়াশাল পৌরসভার ঘাগড়া এলাকার মো. জাহাঙ্গীর আলমের ছেলে। পাশের চরপাড়া এলাকায় স্ত্রী-সন্তানদের নিয়ে বসবাস করতেন তিনি।

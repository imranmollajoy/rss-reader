‘এখানে ফ্রি মেডিকেল ক্যাম্পে চট্টগ্রাম থেকে নাকি অনেক বড় একজন ডাক্তার আসিছে। তাঁর চিকিৎসায় নাকি অনেক নিঃসন্তান দম্পতির সন্তান হইছে। এটা জানার পর তাঁর কাছে আসছি চিকিৎসার জন্য। এই ডাক্তারের অসিলায় আল্লাহ যদি বিয়ের ৯ বছর পর আমাদের একটা সন্তান দেয়।’

আজ শনিবার নওগাঁ শহরের দক্ষিণ কালিতলা এলাকায় বিনা মূল্যের চিকিৎসাশিবিরে চিকিৎসা নিতে এসে এসব বলছিলেন সাবিনা ইয়াসমিন (৩৩) নামের এক গৃহবধূ। তিনি এসেছেন নওগাঁর সদর উপজেলার শৈলগাছী এলাকা থেকে।

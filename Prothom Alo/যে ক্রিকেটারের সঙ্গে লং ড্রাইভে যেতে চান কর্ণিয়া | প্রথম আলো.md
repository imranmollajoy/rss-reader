মাশরাফিকে নিয়ে কর্ণিয়া আরও বলেন, ‘আমি একটা অনুষ্ঠানে গিয়েছিলাম, যেখানে কয়েকজন ক্রিকেটারও ছিলেন। তখন মাশরাফিকে আরও কাছ থেকে দেখার সুযোগ পাই। আচরণসহ সবকিছু মিলিয়ে তাঁকে আমার ভীষণ পছন্দের। একবার উনি একটা মিটিংয়ে ছিলেন, তখন এক বয়স্ক নারী ওনার জন্য গাছের কোনো একটা ফল নিয়ে আসেন। উনি “চাচি আনছেন, দ্যান খাই” বলে খাওয়া শুরু করেন। ওনার মধ্যে এই যে সাধারণ ব্যাপারটা, এটা আমার খুব ভালো লাগে।’  

ওই কর্মকর্তা আরও জানান, সাতমসজিদ হাউজিংয়ে সাদিক অ্যাগ্রো খামারের জন্য যে জায়গা ভাড়া নিয়েছে, এর পরিমাণ প্রায় পৌনে ৫ শতক। কিন্তু তাদের খামার রয়েছে প্রায় ২০ শতক জায়গার ওপর। আর নবীনগর হাউজিংয়ের এলাকায় থাকা খামারটি সড়কের প্রায় এক বিঘা (৩৩ শতক) জায়গা বেদখল করে বানানো হয়েছিল।

উচ্ছেদের বিষয়ে সাদিক অ্যাগ্রোর মালিক ইমরান হোসেন প্রথম আলোকে মুঠোফোনে বলেন, ‘আমি মূলত ভাড়াটে, জায়গার মালিক না। যিনি মালিক (জায়গার), তিনি সিটি করপোরেশনকে তাঁদের কাগজপত্র দেখিয়েছেন, তাঁরা (সিটি করপোরেশনের কর্মকর্তারা) সন্তুষ্টও হয়েছেন। শেষ পর্যন্ত কোনো এক অদৃশ্য ফোন এল, বলল সাদিক অ্যাগ্রো ভাঙা হবে।’

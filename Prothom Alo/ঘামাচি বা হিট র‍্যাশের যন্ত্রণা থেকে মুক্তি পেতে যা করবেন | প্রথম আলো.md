-   নিয়মিত গোসল করবেন, কিন্তু শরীর ভেজা রাখবেন না। ভালো করে গা-হাত-পা মুছবেন। শরীর ভেজা থাকলে ব্যাকটেরিয়া ও জীবাণু বাসা বাঁধতে পারে। ফলে ঘামাচি বা র‍্যাশের আশঙ্কা থাকে।

-   স্বাভাবিক তাপমাত্রার বা ঠান্ডা পানি দিয়ে গোসল করুন। ব্যায়াম বা হাঁটার পর দিনে দুবার গোসল করতে ভুলবেন না। নিয়মিত গোসলে শরীরে জমে থাকা ঘাম দূর হবে এবং হিট র‍্যাশের ঝুঁকিও কমবে।

-   গরমে প্রায়ই কপালে ঘামাচি বা র‍্যাশ হতে পারে। ঘামলে ধুলা ও ময়লা ত্বকে লেগে থাকে এবং ত্বকের ছিদ্রগুলো আটকে যায়। এ অবস্থায় গোসলের সময় হাত দিয়ে ত্বক ঘষে নিন। চাইলে ওটস বা বেসনের মতো কিছু ঘরোয়া জিনিস দিয়েও এটি করতে পারেন। এতে ত্বকে জমে থাকা ময়লা বেরিয়ে আসবে এবং ত্বক উজ্জ্বল হবে।

এরপরও বেশি ঘামাচির সমস্যা হলে প্রয়োজনে একজন চর্মরোগ চিকিৎসকের পরামর্শ নিতে পারেন।

**<sup>ডা.\ লুবনা\ খন্দকার:</sup>** <sup>ত্বক\ ও\ চর্মরোগ\ বিশেষজ্ঞ,\ আলোক\ হেলথ\ কেয়ার\ লি.,\ মিরপুর\ ৬,\ ঢাকা</sup>

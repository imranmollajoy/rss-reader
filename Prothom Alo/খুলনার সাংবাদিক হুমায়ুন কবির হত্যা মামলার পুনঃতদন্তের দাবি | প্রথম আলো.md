মানববন্ধনে সভাপতিত্ব করেন পেশাজীবী সাংবাদিক সুরক্ষা মঞ্চ খুলনার আহ্বায়ক  এস এম হাবিব। আরও বক্তব্য দেন খুলনা প্রেসক্লাবের সাবেক সাধারণ সম্পাদক মোতাহার রহমান, শেখ দিদারুল আলম, খুলনা সাংবাদিক ইউনিয়নের সাবেক সাধারণ সম্পাদক মোজাম্মেল হক হাওলাদার, মো. শাহ আলম, সাবেক যুগ্ম সম্পাদক নেয়ামুল হোসেন, খুলনা টিভি রিপোর্টার ইউনিটির সদস্যসচিব বাবুল আক্তার, সাবেক সভাপতি সুনীল কুমার দাশ প্রমুখ।

বক্তারা বলেন, ২০০৪ সালের ২৭ জুন খুলনার দৈনিক জন্মভূমি সম্পাদক হুমায়ুন কবিরকে নিজ কার্যালয়ের সামনে হত্যা করে সন্ত্রাসীরা। ২০০৮ সালে হত্যা মামলার রায় দেন আদালত। রায়ে সাত আসামিকে বেকসুর খালাস দেওয়া হয়। ১৬ বছর পর ২০২১ সালে একই ঘটনায় বিস্ফোরক আইনে করা আরেকটি মামলায় পাঁচ আসামিকে যাবজ্জীবন কারাদণ্ড দেন আদালত।

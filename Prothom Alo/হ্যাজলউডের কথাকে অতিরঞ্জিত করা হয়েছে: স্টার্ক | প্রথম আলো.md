দ্বিতীয় পর্বের প্রতিপক্ষ হিসেবে কোন দল কাকে পাবে, তা সাধারণত প্রথম পর্ব বা গ্রুপ পর্বের খেলা শেষে নিশ্চিত হওয়া যায়। কিন্তু আইসিসি এবারের টি-টোয়েন্টি বিশ্বকাপের সূচি এমনভাবে সাজিয়েছে যে দলগুলো আগেই জেনে গেছে সুপার এইট পর্বে কারা তাদের প্রতিপক্ষ হবে।

এবার গ্রুপের অবস্থান নয়, বাছাইকৃত দলগুলো (এ১, বি২, সি১, ডি২ ইত্যাদি) সুপার এইটে উঠলে খেলবে আগেই নির্ধারণ করা গ্রুপে। যেমন—টানা ৪ ম্যাচ জেতা অস্ট্রেলিয়া ‘বি’ গ্রুপের চ্যাম্পিয়ন হওয়ার পরও সুপার এইটে বি১ নয়, বি২ হিসেবে খেলতে হবে। কারণ, ইংল্যান্ডকে আগে থেকে বি১ হিসেবে বাছাই করা হয়েছিল।

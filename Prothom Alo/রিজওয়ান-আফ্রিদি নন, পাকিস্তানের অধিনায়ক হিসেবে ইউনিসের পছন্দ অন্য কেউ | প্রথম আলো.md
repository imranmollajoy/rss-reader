আরেকটি টি-টোয়েন্টি বিশ্বকাপ, আরেকবার শিরোপা জিততে ব্যর্থ পাকিস্তান। গতবার ফাইনালে ও ২০২১ সালে সেমিফাইনালে খেললেও এবারের টি-টোয়েন্টি বিশ্বকাপে তো গ্রুপ পর্ব থেকেই ছিটকে পড়েছে পাকিস্তান। চিরপ্রতিদ্বন্দ্বী ভারতের কাছে হারের আগে হেরেছে প্রথমবার বিশ্বকাপ খেলতে নামা যুক্তরাষ্ট্রের বিপক্ষেও।

হতাশাময় টি-টোয়েন্টি বিশ্বকাপ কাটানোর পর এই সংস্করণে অধিনায়ক বাবর আজমের শেষ দেখছেন অনেকেই। তবে বাবর সরে গেলে বা তাঁকে সরিয়ে দেওয়া হলে টি-টোয়েন্টিতে পাকিস্তানের অধিনায়ক হবেন কে?

এমন প্রশ্নে আগে মোহাম্মদ রিজওয়ান, শাহিন শাহ আফ্রিদির নাম শোনা গেছে। তবে পাকিস্তানকে নেতৃত্ব দিয়ে টি-টোয়েন্টি বিশ্বকাপ জেতানো ইউনিস খান এবার নতুন একজনের নাম প্রস্তাব করেছেন।

২০২২ সালের জুনে পদ্মা সেতু যানবাহন চলাচলের জন্য খুলে দেওয়া হয়। পরে রেলসংযোগ নির্মাণসহ অন্যান্য আনুষ্ঠানিকতা শেষ করা হয়। গত মার্চেই যাবতীয় কাজকর্ম শেষ হয়। পরের তিন মাস কাগজপত্রে প্রকল্প সমাপ্ত করার কাজ চলেছে। আজ রোববার তা–ও শেষ হলো।

এ বিষয়ে আজ বিকেলে পদ্মা সেতু প্রকল্পের পরিচালক মো. শফিকুল ইসলাম প্রথম আলোকে বলেন, ‘আজ পদ্মা সেতু প্রকল্পের মেয়াদ আনুষ্ঠানিকভাবে শেষ হয়ে গেল। আমরা আনন্দিত যে সরকার আমাদের ওপর যে দায়িত্ব দিয়েছে, তা সফলভাবে শেষ করতে পেরেছি। সাধারণ মানুষ এর সুফল পাচ্ছে।’ তিনি আরও বলেন, পদ্মা সেতুর আনুষ্ঠানিকভাবে সমাপ্তি উপলক্ষে আগামী ৫ জুলাই পদ্মা সেতু পরিদর্শনের কথা রয়েছে।

জানা গেছে, রাহুল দেববর্মন ৪০ বছর আগে একটি বাংলা সিনেমার জন্য গানগুলো তৈরি করেছিলেন। কোনো বিশেষ কারণে সেগুলো ব্যবহার করা হয়নি। এখন তাঁর ৮৫তম জন্মদিনকে স্মরণীয় করতে সংস্থার এই বিশেষ পদক্ষেপ।

আর ডি বর্মন সংগীত পরিচালনায় ক্যারিয়ার শুরু করেন ১৯৬১ সালে অভিনেতা মেহমুদ প্রযোজিত ছোটে নবাব সিনেমায়। পরের তিন দশকের বেশি সময় ধরে তাঁর সুরেই জনপ্রিয়তা লাভ করেছে ইয়াদোঁ কি বারাত, গোলমাল, খুবসুরত, সনম তেরি কসম, শোলে, রকির মতো সিনেমার গানগুলো।

মাটির মায়ার ধারাবাহিকতায় বর্তমান সহকারী কমিশনার (ভূমি) অভিজিত সরকার এ উদ্যোগ গ্রহণ করেন। লক্ষ্য ও উদ্দেশ্য হচ্ছে জনগণকে ভূমিসংক্রান্ত সামগ্রিক জ্ঞান দেওয়ার মাধ্যমে স্মার্ট নাগরিক হিসেবে গড়ে তোলা। এ জন্য তিনি উপজেলার হড়গ্রাম ইউনিয়নের গোবিন্দপুর গ্রামকে বেছে নিয়েছেন।

স্থানীয় ইউনিয়ন পরিষদের (ইউপি) সুপারিশ অনুযায়ী গ্রামের পাঁচ শিক্ষিত তরুণ, পাঁচ তরুণী, মসজিদের ইমাম, বিদ্যালয়ের শিক্ষক, বিদ্যালয়ে অধ্যয়নরত শিক্ষার্থী ও জনপ্রতিনিধিদের সমন্বয়ে ২০ জনের একটি দল গঠন করা হয়েছে। সপ্তাহের এক দিন তিন ঘণ্টা করে তাঁদের ভূমি ব্যবস্থাপনার মৌলিক বিষয়—নামজারির আবেদনপ্রক্রিয়া, ভূমি করের নিবন্ধন, কর প্রদানের প্রক্রিয়া ও সরকারি স্বার্থযুক্ত বিষয়ে হাতে-কলমে শেখানো হবে।

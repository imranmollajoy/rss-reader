স্থানীয় ব্যাটারিচালিত অটোরিকশাচালক রাসেল মিয়া বলেন, ঢলের পানিতে সড়ক তলিয়ে গেছে। গাড়ি নিয়ে বের হতে পারছেন না। দুই দিন ধরে খুব কষ্টের মধ্যে আছেন। দিনমজুর ইয়াছিন মিয়া বলেন, ‘কামে গেলে খাওন জুটে। বৃষ্টির লাইগা ঘর থাইকাই বাইর অইতাম ফারতাছি না। কিবায় যে কিতা অইব, তা আল্লাহই জানে।’

ধর্মপাশা উপজেলা নির্বাহী কর্মকর্তা (ইউএনও) মোহাম্মদ গিয়াস উদ্দীন ও মধ্যনগরের ইউএনও অতীশ দর্শী চাকমা প্রথম আলোকে বলেন, এখনো পরিস্থিতি স্বাভাবিক রয়েছে। তবে পানি বৃদ্ধি অব্যাহত থাকলে বন্যার আশঙ্কা রয়েছে। দুই উপজেলার সব কটি শিক্ষাপ্রতিষ্ঠানকে আশ্রয়কেন্দ্র হিসেবে প্রস্তত রাখা হয়েছে। বন্যা হলে তা মোাকাবিলায় সব ধরনের প্রস্তুতি রয়েছে।

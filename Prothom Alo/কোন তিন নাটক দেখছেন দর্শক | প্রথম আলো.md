**ফ্যামিলি**  
সার্বিকভাবে টেন্ডিংয়ে নয় নম্বরে থাকলেও নাটকের মধ্যে দ্বিতীয় স্থানে রয়েছে ‘ফ্যামিলি’। এটিও মুক্তি পেয়েছে সিএমভির চ্যানেলে। জোবায়েদ আহসানের লেখা নাটকটি পরিচালনা করেছেন ইমরোজ শাওন। এতে অভিনয় করেছেন তৌসিফ মাহবুব, তানজিন তিশা, তাইফ প্রমুখ। কিছুদিন ধরে পারিবারিক ড্রামাধর্মী নাটক দর্শকপ্রিয়তা পাচ্ছে, এটিও ব্যতিক্রম নয়। ১২ জুন মুক্তি পাওয়া এই নাটকের ভিউ ৩২ লাখ ৭৫ হাজারের বেশি (গতকাল বেলা ২টা ৪৫ মিনিট পর্যন্ত)। নাটকটি দেখে মুগ্ধ এক দর্শক লিখেছেন, ‘এই শহরে ক্ষণিকের জন্য হাত ধরা মানুষের অভাব হয় না, অভাব হয় শুধু হাত ধরে শেষ পর্যন্ত পাশে থাকা মানুষের।’

স্বপ্ন দেখো জীবন গড়ো’ স্লোগানে সারা দেশের ৬৪টি জেলায় প্রথম আলোর আয়োজনে ও শিক্ষার ডিজিটাল প্ল্যাটফর্ম ‘<a href="https://shikho.com/" target="_blank" rel="nofollow">শিখো</a>’র পৃষ্ঠপোষকতায় শুরু হয়েছে জিপিএ-৫ উৎসব।

আয়োজনটি পাওয়ার্ড বাই বিকাশ এবং সহযোগিতায় থাকছে কনকর্ড গ্রুপ, ফ্রেশ, বহুব্রীহি, সানকুইক, কনকা-গ্রি, মিউচুয়াল ট্রাস্ট ব্যাংক পিএলসি, বার্জার পেইন্টস বাংলাদেশ লিমিটেড, ইউসিএসআই ইউনিভার্সিটি বাংলাদেশ শাখা ক্যাম্পাস, ইউনিভার্সিটি অব লিবারেল আর্টস বাংলাদেশ, এটিএন বাংলা ও প্রথম আলো বন্ধুসভা। 

পঞ্চগড়ের আটোয়ারী সরকারি পাইলট বালিকা উচ্চবিদ্যালয় থেকে এবার এসএসসি পরীক্ষায় অংশ নিয়ে জিপিএ–৫ পেয়েছে ঐশী আলম। বৃষ্টির মধ্যে অটোতে করে সংবর্ধনা অনুষ্ঠানে এসেছে সে। ঐশী আলম বলে, ‘বৃষ্টির মধ্যে আসতে কিছুটা কষ্ট হয়েছে। তারপরও এখানে এসে ভালো লাগছে। আমি অনলাইনে নিবন্ধন করেছিলাম। এ রকম সংবর্ধনা অনুষ্ঠানে যোগ দিতে পেরে খুবই আনন্দিত।’

ডান-বাম, যেদিক দিয়ে খুশি চলে যাওয়ার সুযোগ আমাদের আছে। যান্ত্রিক গাড়ির ক্ষেত্রে ব্যাপারটা কিন্তু ভিন্ন। দেশভেদে গাড়ি চলার দিক হয় ভিন্ন। এর পেছনে আছে সামাজিকতা, রাজনীতি, বাণিজ্য কিংবা আধিপত্য বিস্তারের শক্তিমত্তা। বর্তমান বিশ্বে ১৬৩ দেশ ও অঞ্চলে রাস্তার ডান দিকে যানবাহন চলাচল করে। আর মাত্র ৭৬টি দেশে এখনো রাস্তার বাঁ দিক দিয়েই যানবাহন চলাচলের রীতি রয়ে গেছে। অথচ ইতিহাস ঘেঁটে জানা যায়, প্রাচীনকালে চলাচলের ক্ষেত্রে বিশ্বের বেশির ভাগ মানুষ ছিল বামপন্থী। অর্থাৎ বিশ্বের প্রায় সবখানেই রাস্তার বাঁ দিকে চলাচল করাই নিয়ম ছিল।

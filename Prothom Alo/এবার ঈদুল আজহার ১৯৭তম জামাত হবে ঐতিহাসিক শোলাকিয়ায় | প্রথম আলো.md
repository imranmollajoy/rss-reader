এ বিষয়ে জেলার পুলিশ সুপার মোহাম্মদ রাসেল শেখ প্রথম আলো‌কে বলেন, মুসল্লিদের নিরাপত্তার কথা ভে‌বে এবারও সর্বোচ্চ ব্যবস্থা নেওয়া হয়েছে। ঈদুল ফিতরের তুলনায় ঈদুল আজহায় মুসল্লির সংখ্যা কিছুটা কম হলেও নিরাপত্তার কোনো কমতি নেই। ঈদগাহে বিজিবি সদস্যসহ বিপুলসংখ্যক র‍্যাব, আর্মড পুলিশ, সাদাপোশাকের গোয়েন্দা পুলিশ, বোম ডিসপোজাল টিম মোতায়েন থাকবে। পাশাপাশি ফায়ার ব্রিগেড, অ্যাম্বুলেন্সসহ চিকিৎসক দল থাকবে। পুরো ঈদগাহ সিসিটিভি ক্যামেরার মাধ্যমে নিয়ন্ত্রিত হবে। এ ছাড়া নিবিড় পর্যবেক্ষণের জন্য সার্বক্ষণিক কাজ কর‌বে ড্রোন ক্যামেরা। থাকবে ওয়াচ টাওয়ার। মাঠের প্রতিটি প্রবেশপথে তল্লাশি করে মুসল্লিদের মাঠে প্রবেশ করানো হবে।

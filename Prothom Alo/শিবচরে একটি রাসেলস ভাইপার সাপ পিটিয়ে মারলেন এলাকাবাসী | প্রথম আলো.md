রিপন শিকদার নামের আরেকজন কৃষক বলেন, ‘আমাদের গ্রামের এর আগেও এ রকম সাপ অনেকেই দেখেছে। পাহাড়ি সাপ ভেবে বিষয়টি নিয়ে তেমন ভয় পায়নি কেউ। তবে আজকে সাপটা মারার পর ফেসবুকের মাধ্যমে জানতে পেরেছি, এটি বিষধর রাসেলস ভাইপার সাপ। সাপটি লম্বায় কমপক্ষে পাঁচ ফুট হবে। ধারণা করা হচ্ছে, পাশের আড়িয়াল খাঁ নদ থেকে সাপটি জমিতে ঢুকে পড়েছে। এই গ্রামে আরও এই ধরনের সাপ থাকতে পারে, তাই মানুষের মধ্যে আতঙ্ক ছড়িয়ে পড়েছে।’

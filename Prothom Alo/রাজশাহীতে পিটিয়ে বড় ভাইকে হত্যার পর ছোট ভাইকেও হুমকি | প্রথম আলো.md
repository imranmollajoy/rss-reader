জমিসংক্রান্ত বিরোধের জেরে গত ১৪ মে বাগমারার গণিপুর ইউনিয়নের মাঝিগ্রামের সাজেদুর রহমানের ছেলে ইলিয়াস আহমেদকে (৩০) পিটিয়ে গুরুতর আহত করে প্রতিপক্ষের লোকজন। তাঁকে রক্ষায় এগিয়ে গেলে ছোট ভাই ইমরান আলীকেও (২৮) পিটিয়ে আহত করা হয়। ঘটনার ১০ দিন পর ২৪ মে রাজশাহী মেডিকেল কলেজ (রামেক) হাসপাতালে চিকিৎসাধীন অবস্থায় ইলিয়াস মারা যান।

দুই ভাইয়ের ওপর হামলার ঘটনায় ইমরান আলী বাদী হয়ে আদালতে ১৩ জনের বিরুদ্ধে মামলা করেন। মামলার আসামিরা হলেন আইনুল হক, মহাসীন আলী. মো. সাদিকুল, মর্জিনা বিবি, সুফিয়া বিবি, আয়ুব আলী, মো. শাকিল, মো. আলম, আব্দুর রশিদ, রওশন আরা, মুনসুর রহমান, আব্দুস সোবহান ও মো. গোলাম। মাঝিগ্রাম ও পাশের একডালা গ্রামে আসামিদের বাড়ি।

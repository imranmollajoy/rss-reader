হাইকোর্টে ইডির পক্ষে অতিরিক্ত সলিসিটর জেনারেল এস ভি রাজু বলেন, জামিনের বিরোধিতা করে তাঁরা যেসব নথি আদালতে পেশ করেছিলেন, তা বিবেচনা না করেই নিম্ন আদালত জামিন মঞ্জুর করেছেন।

এস ভি রাজু ওই নির্দেশকে বিকৃত আখ্যা দিয়ে বলেন, ওই নির্দেশ আদ্যন্ত ভুলে ভরা। নিম্ন আদালতের মতে, অভিযুক্ত ব্যক্তির বিরুদ্ধে সরাসরি কোনো প্রমাণ নেই, সেটা ভুল। প্রমাণ দাখিল করা হয়েছে। কিন্তু তা বিবেচনা না করেই আদেশ দেওয়া হয়েছে।

কেজরিওয়ালের পক্ষের আইনজীবীরা পাল্টা বলেন, এত দিন কেটে গেছে অথচ মুখ্যমন্ত্রীর বিরুদ্ধে বেআইনি আর্থিক লেনদেনের কোনো প্রমাণ রাষ্ট্র দাখিল করতে পারেনি।

এর আগে গত রোববার রাত ১১টার দিকে শেফা নূর ইবাদি নামের ওই ছাত্রীকে হলের পাঠকক্ষের জানালার গ্রিলের সঙ্গে ওড়না দিয়ে <a href="https://www.prothomalo.com/bangladesh/district/3lcs0zlkjy" target="_blank">গলায় ফাঁস দেওয়া</a> অবস্থায় পাওয়া যায়। ধারণা করা হচ্ছে, তিনি ‘আত্মহত্যা’ করেছেন। শেফা নূর বিশ্ববিদ্যালয়ের গণযোগাযোগ ও সাংবাদিকতা বিভাগের স্নাতক চতুর্থ বর্ষে পড়তেন। তাঁর বাড়ি পটুয়াখালীর মির্জাগঞ্জ উপজেলায়। তিনি বঙ্গমাতা হলের ১৪১১ নম্বর কক্ষে থাকতেন।

প্রাধ্যক্ষ হেনা রানী বিশ্বাস আরও বলেন, ‘আমরা ওই শিক্ষার্থী কেন আত্মহননের পথ বেছে নিল, সেটি তদন্ত করে বের করার চেষ্টা করব। আমরা বিভিন্ন গণমাধ্যম ও আবাসিক শিক্ষার্থীদের মাধ্যমে জেনেছি, একটি ছেলের সঙ্গে তাঁর প্রেমের সম্পর্ক ছিল। সম্প্রতি তাঁদের সম্পর্কে টানাপোড়েন চলছিল। তদন্তে আমরা সবগুলো বিষয়ই খতিয়ে দেখব।’ তিনি বলেন, তাঁরা ২৫ জুন বিশ্ববিদ্যালয় প্রশাসনের কাছে তদন্ত প্রতিবেদন জমা দেবেন। এরপর প্রশাসন পরবর্তী ব্যবস্থা নেবে।

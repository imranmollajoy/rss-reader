ফিলিস্তিনের গাজার সর্বদক্ষিণের রাফার ৬০ থেকে ৭০ শতাংশ এলাকায় নিজেদের নিয়ন্ত্রণ পোক্ত করার দাবি করেছে ইসরায়েল। প্রায় ৪০ দিন ধরে রাফায় অভিযান চালিয়ে যাচ্ছে ইসরায়েলি বাহিনী। এদিকে গাজায় ইসরায়েলের অব্যাহত হামলায় ২৪ ঘণ্টায় আরও ২৫ জন নিহত হয়েছেন।

গত সোমবার ইসরায়েলের সামরিক বাহিনী বলেছে, বর্তমানে রাফার শাবোরা, ব্রাজিল, তাল আস-সুলতান ও ফিলাডেলফি করিডর এলাকায় ‘আভিযানিক নিয়ন্ত্রণ’ প্রতিষ্ঠা করেছেন তাদের সেনারা।

ইসরায়েল আরও বলেছে, রাফা অভিযানে এখন পর্যন্ত ২২ সেনা নিহত হয়েছেন। আহত হয়েছেন তিন শতাধিক সেনা। একই সময়ে প্রায় ৫৫০ জন ফিলিস্তিনি যোদ্ধাকে হত্যারও দাবি করেছে ইসরায়েলি সেনাবাহিনী।

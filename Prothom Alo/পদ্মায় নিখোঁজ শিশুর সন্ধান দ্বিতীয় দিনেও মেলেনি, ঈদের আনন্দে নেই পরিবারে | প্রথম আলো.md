তুহিনের বড় ভাই তুষার প্রামাণিক ঢাকায় একটি পোশাক কারখানায় কাজ করেন। পরিবারের সঙ্গে ঈদ করতে গত শনিবার রাতে বাড়ি আসেন। তুষার প্রামাণিক বলেন, ‘আমাকে পেয়ে তুহিনের আনন্দ যেন ধরে না। এখন সব শেষ হয়ে গেছে, ভাই।’

গোয়ালন্দ ফায়ার সার্ভিস স্টেশনের অতিরিক্ত দায়িত্বপ্রাপ্ত পাংশা উপজেলা ফায়ার সার্ভিস স্টেশনমাস্টার রিমেল আহমেদ জানান, রোববার বিকেল ৫টা থেকে সন্ধ্যা সাড়ে ৭টা পর্যন্ত নদীর তলদেশে সন্ধান চালায় ডুবুরি দল। তবে অন্ধকারের কারণে উদ্ধার অভিযান স্থগিত করে আজ সোমবার বেলা ১১টা থেকে আবার শুরু করা হয়। ধারণা করা হচ্ছে, স্রোতের টানে ভাটির দিকে চলে গেছে তুহিনের মরদেহ।

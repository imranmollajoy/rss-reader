সাংবাদিকের এক প্রশ্নের জবাবে মেয়র আতিক, হাটের নিয়ম ভেঙে সড়কে কেউ হাট বসালে ইজারাদারের বিরুদ্ধে ব্যবস্থা নেওয়া হবে। নিয়ম ভাঙলে যে ১০ শতাংশ সিকিউরিটি মানি রাখা হয়েছে, তা বাজেয়াপ্ত করা হবে। অন্য বছর ইজারাদারেরা হাটের বর্জ্য দ্রুত সময়ে অপসারণ করেননি। তাই এ বছর পরিচ্ছন্নতা ফি কেটে রাখা হয়েছে। সিটি করপোরেশনের কর্মীরাই যথাসময়ে কোরবানির হাটের ময়লা পরিষ্কার করবেন।

মেয়র আতিক জানান, ৩২টি ডাম্পট্রাক ও ৮টি আধুনিক কম্প্যাক্টর ট্রাক কিনতে ৩০ কোটি টাকা খরচ হয়েছে। এই ট্রাকগুলো দিয়ে প্রতিদিন অতিরিক্ত প্রায় ৩৫০ টন বর্জ্য অপসারণ করা যাবে।

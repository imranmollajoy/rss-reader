এ বিষয়ে কারিন জিন-পিয়েরেকে প্রশ্ন করেন সাংবাদিকেরা। জবাবে তিনি শুধু বলেন, ‘নতুন করে বলার কিছু নেই। এ বিষয়ে যা বলার প্রেসিডেন্ট (বাইডেন) আগেই বলেছেন।’

হান্টারকে দোষীসাব্যস্ত করার আগেই বাইডেন বলেছেন, তিনি তাঁর ক্ষমতাবলে ছেলেকে ক্ষমা করে দেবেন না।

মঙ্গলবার হান্টারকে দোষীসাব্যস্ত করার পরও বাইডেনকে একই অবস্থান প্রকাশ করতে দেখা গেছে। ওই দিন এক বিবৃতিতে তিনি বলেন, এ মামলায় যে রায়ই আসুক, তিনি বিচারপ্রক্রিয়ার প্রতি শ্রদ্ধাশীল থাকবেন।

এ বিষয়ে হোয়াইট হাউসের মুখপাত্র সাংবাদিকদের বলেন, হান্টারের সাজা কমানো বা তাঁকে ক্ষমা করার বিষয়ে তিনি বাইডেনের সঙ্গে কোনো কথা বলেননি। গত সপ্তাহেই বাইডেন এক সাক্ষাৎকারে বলেছেন, তিনি ছেলেকে ক্ষমা করতে নিজের ক্ষমতা খাটাবেন না।

ফেডারেল আদালতে দণ্ডপ্রাপ্ত ব্যক্তির সাজা কমানো বা তাঁকে ক্ষমা করার এখতিয়ার মার্কিন প্রেসিডেন্টের রয়েছে। তবে অঙ্গরাজ্য পর্যায়ের আদালতে কেউ সাজা পেলে এ ক্ষমতা প্রয়োগ করতে পারেন না তিনি।

ছেলে দোষী সাব্যস্ত হলেও আইনের প্রতি শ্রদ্ধা বজায় রাখার অঙ্গীকার বাইডেনের

**পরামর্শ:** আপনি আপনার বয়স উল্লেখ করেননি, দাঁতের সমস্যায় বয়স জানা প্রয়োজন। তবু আপনার কথা শুনে মনে হচ্ছে, আপনি সম্ভবত পেরিওডন্টালের সমস্যায় ভুগছেন। বেশি শক্ত খাবার খেলে দাঁতে ব্যথা হওয়া পেরিওডন্টাইটিসের লক্ষণ। দাঁতের ফাঁকে খাবারের কণা জমে থাকলে ব্যথা হওয়া স্বাভাবিক। কিন্তু খাদ্যকণা যদি ক্যাপের ফাঁকে জমে থাকে তাহলে ক্যাপ পরিবর্তন করার প্রয়োজন হতে পারে। একজন অভিজ্ঞ দন্তচিকিৎসকের দ্বারা প্রাথমিকভাবে স্কেলিং করিয়ে নিলে ভালো থাকবেন। প্রথম দিকে প্রতিদিন রাতে খাবার খাওয়ার পর ইন্টারডেন্টাল ব্রাশ ব্যবহার করে দাঁতের ফাঁকে জমে থাকা খাদ্যকণা পরিষ্কার করে নিতে হবে। ব্রাশ করার পর হালকা গরম পানিতে লবণ মিশিয়ে কুলকুচি করতে পারেন। এভাবে সাত দিন নিয়ম মেনে চললে উপকার পাবেন। দাঁতের ফাঁকে খাবার জমে থাকলে কেবল তখনই ইন্টারডেন্টাল ব্রাশ ব্যবহার করবেন, অন্যথায় এটি ব্যবহার করা জরুরি নয়। তবে মনে রাখবেন, এ অবস্থায় ফ্লস অথবা খিলাল ব্যবহার করা যাবে না। এই নিয়মকানুন মেনে চললে আশা করি ভালো থাকবেন। আর বর্তমানে ব্যথা যদি খুব বেশি হয় তাহলে কালক্ষেপণ না করে, একজন অভিজ্ঞ দন্তচিকিৎসকের মাধ্যমে চিকিৎসা করিয়ে ফেলুন। প্রাথমিক অবস্থায় চিকিৎসা করা সম্ভব হলে সময় ও খরচ দুটিই সাশ্রয় হবে।

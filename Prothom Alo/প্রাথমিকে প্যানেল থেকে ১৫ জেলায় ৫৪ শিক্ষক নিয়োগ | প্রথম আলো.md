প্রাথমিক শিক্ষা অধিদপ্তরাধীন সরকারি প্রাথমিক বিদ্যালয়ের রাজস্ব খাতভুক্ত ‘সহকারী শিক্ষক নিয়োগ ২০২৩’-এর প্রথম গ্রুপের (রংপুর, বরিশাল ও সিলেট বিভাগ) অপেক্ষমাণ তালিকা থেকে প্রাথমিকভাবে নির্বাচিত প্রার্থীদের ফল প্রকাশ করা হয়েছে। প্রাথমিক শিক্ষা অধিদপ্তরের অধীন সরকারি প্রাথমিক বিদ্যালয়ের রাজস্ব খাতভুক্ত ‘সহকারী শিক্ষক নিয়োগ ২০২৩’–এর প্রথম ধাপে প্যানেল থেকে প্রাথমিকভাবে ৫৪ জন প্রার্থীকে নিয়োগের জন্য নির্বাচিত করা হয়েছে।

প্রাথমিক শিক্ষা অধিদপ্তরের এক বিজ্ঞপ্তিতে বলা হয়েছে, প্রাথমিক শিক্ষক নিয়োগের প্রথম ধাপে প্রার্থীদের লিখিত ও মৌখিক পরীক্ষার ফলাফলের ভিত্তিতে ১৫ জেলায় (রংপুর, দিনাজপুর, পঞ্চগড়, লালমনিরহাট, ঠাকুরগাঁও, গাইবান্ধা, বরিশাল, পটুয়াখালী, ঝালকাঠি, বরগুনা, ভোলা, সিলেট, হবিগঞ্জ, সুনামগঞ্জ, মৌলভীবাজার) শর্তসাপেক্ষে অপেক্ষমাণ তালিকা থেকে ৫৪ জন প্রার্থীকে সহকারী শিক্ষক পদে নিয়োগের জন্য প্রাথমিকভাবে নির্বাচিত করা হয়েছে।

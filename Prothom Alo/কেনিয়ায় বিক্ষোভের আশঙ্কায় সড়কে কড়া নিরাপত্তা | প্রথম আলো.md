কেনিয়ায় কর বৃদ্ধির বিলকে কেন্দ্র করে দেশটিতে সৃষ্ট অস্থিতিশীল পরিস্থিতিতে আজ বৃহস্পতিবার আবারও বিক্ষোভ হতে পারে। তাই সতর্কতা হিসেবে রাজধানী নাইরোবির গুরুত্বপূর্ণ ভবনগুলোর চারপাশের সড়ক বন্ধ করে দেওয়া হয়েছে। মোতায়েন করা হয়েছে দাঙ্গা পুলিশ।

কর বৃদ্ধির প্রস্তাবকে কেন্দ্র করে গত মঙ্গলবার দেশটির রাজধানীসহ বিভিন্ন জায়গায় ব্যাপক বিক্ষোভ হয়। বিক্ষোভের একপর্যায়ে পার্লামেন্ট ভবনে ঢুকে বিক্ষোভকারীরা ভাঙচুর চালালে পুলিশ গুলি চালায়। এতে ২২ জন নিহত হয়েছেন বলে খবর পাওয়া গেছে।

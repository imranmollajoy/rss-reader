এরপর ইব্রাহিম (আ.) (বাদশাহর নির্দেশে) সারাকে বাদশাহর কাছে পাঠিয়ে দিলেন। বাদশাহ তাঁর দিকে এগিয়ে এল। সারা ওজু করে নামাজ আদায়ে দাঁড়িয়ে দোয়া করলেন, ‘হে আল্লাহ! আমিও তোমার আর তোমার রাসুলের ওপর ইমান এনেছি। আমার স্বামী ছাড়া সবার থেকে আমার সতীত্ব রক্ষা করেছি। তুমি এই বিধর্মীকে দিয়ে আমার সতীত্ব হরণ করিয়ো না।’

বাদশাহ বেহুঁশ হয়ে পড়ে মাটিতে পায়ের আঘাত করতে লাগল। সারা বললেন, ‘হে আল্লাহ! লোকটি মারা গেলে তো লোকে বলবে, মেয়েমানুষটি ওকে হত্যা করেছে। তখন সে সংজ্ঞা ফিরে পেল।

এভাবে দু–তিনবারের পর বাদশাহ বলল, ‘আল্লাহর শপথ! তোমরা তো আমার কাছে এক শয়তানকে পাঠিয়েছ। একে ইব্রাহিমের কাছে ফিরিয়ে দাও। তার বদলে হাজেরাকে উপহার হিসেবে দাও।’

সারা ইব্রাহিম (আ.)-এর কাছে ফিরে এসে বললেন, ‘আপনি জানেন কি, আল্লাহ বিধর্মীকে লজ্জিত ও নিরাশ করে তিনি এক বাদীকে উপহার হিসেবে দিয়েছেন।’(সহিহ বুখারি, হাদিস: ২২১৭)

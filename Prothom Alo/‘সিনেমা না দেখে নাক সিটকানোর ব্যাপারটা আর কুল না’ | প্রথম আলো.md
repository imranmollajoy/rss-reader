আলিফ জানান, এই সিনেমা নিয়ে তাঁর নিজস্ব মতামতও রয়েছে। এটা নিয়েও তিনি কথা বলবেন। সে বিষয়টি ফেসবুক পোস্টে উল্লেখ করে আলিফ বললেন, ‘“তুফান” নিয়ে অবশ্যই আমার নিজস্ব মতামত আছে, তা গ্রিক মিথ–এ (ইউটিউব ও ফেসবুক প্ল্যাটফর্মভিত্তিক অনুষ্ঠান) রোববারে বলব। তবে আমি অবশ্যই বলতে চাই, ওভারঅল ফুল অন এন্টারটেইনড। গাওসুল আলম শাওন, চঞ্চল চৌধুরী, নাবিলা, মিমি চক্রবর্তী, ফজলুর রহমান বাবু, মিশা সওদাগর, গাজী রাকায়েত সবাইকে দেখে ভালো লেগেছে। এই প্রোডাকশনের জন্য বিশেষ ধন্যবাদ শাহরিয়ার শাকিল ভাইকে। যাঁরা এখনো দেখেননি হলে গিয়ে দেখে আসুন।’

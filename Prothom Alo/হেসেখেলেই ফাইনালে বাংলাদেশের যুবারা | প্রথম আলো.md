সিঙ্গাপুরে অনূর্ধ্ব-২১ এশিয়ান হকি ফেডারেশন কাপে (এএইচএফ) ছেলেদের বিভাগে সহজেই ফাইনালে উঠেছে বাংলাদেশ। সেমিফাইনালে আজ বাংলাদেশের সামনে দাঁড়াতেই পারেনি চায়নিজ তাইপে, হেরেছে ৫-১ গোলে। আজই থাইল্যান্ড-চীন দ্বিতীয় সেমিফাইনালের জয়ী দলের সঙ্গে আগামীকাল ফাইনালে মুখোমুখি হবে বাংলাদেশ। জুনিয়র এএইচএফ কাপের আগের আসরেও বাংলাদেশ চ্যাম্পিয়ন হয়েছিল। এবার তাই শিরোপা ধরে রাখার চ্যালেঞ্জ।

সেমিফাইনালে চায়নিজ তাইপের বিপক্ষে আগে গোল খেয়ে বসে বাংলাদেশ। গোল করেন চ্যাং। সেই গোল শোধ করেন জয়। এরপর আর পেছনে তাকাতে হয়নি। বাংলাদেশ আরও চারটি গোল করে হেসেখেলেই জিতেছে। দুটি করে গোল এসেছে আমিরুল ও আবদুল্লাহর স্টিক থেকে।

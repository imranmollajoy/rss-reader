যদিও শাখা ছাত্রলীগের ১১ সদস্যবিশিষ্ট কমিটির সভাপতি সোহেল রানা, সাধারণ সম্পাদক তানভীর ফয়সলসহ আটজনেরই ছাত্রত্ব নেই। তিনজন পড়ালেখা শেষে চাকরি নিয়ে অনেক আগেই ক্যাম্পাস ছেড়েছেন। বিশ্ববিদ্যালয় ছাত্রলীগের মধ্যে বিভক্তি আছে। দুই পক্ষের মধ্যে এক পক্ষে সোহেল রানা ও অন্য পক্ষে তানভীর ফয়সল নেতৃত্বে দেন। তাঁরা নিজেদের অনুসারী নিয়ে ক্যাম্পাসে আলাদা চলাফেরা করেন।

রিজেন্ট বোর্ডের সভায় গত বছরের ৭ ডিসেম্বর লিফট অপারেটর পদে চাকরি প্রার্থীদের অপহরণের ঘটনা সন্দেহাতীতভাবে প্রমাণিত হওয়ায় এবং ইতিমধ্যে জারি করা বিধিনিষেধ লঙ্ঘন করায় ফিন্যান্স অ্যান্ড ব্যাংকিং বিভাগের শিক্ষার্থী বেলাল হোসেন, ফার্মেসি বিভাগের শিক্ষার্থী জি এম রাইসুল হক রানা, শারীরিক শিক্ষা ও ক্রীড়াবিজ্ঞান বিভাগের শিক্ষার্থী নৃপেন্দ্র নাথ রায়, মুশফিকুর রহমান, ফাহিম ফয়সাল ও মো. আবু বক্কারকে বিশ্ববিদ্যালয় থেকে আজীবন বহিষ্কার করার সিদ্ধান্ত হয়। তাঁদের মধ্যে ফাহিম ফয়সালের বর্তমানে ছাত্রত্ব নেই।

পাবলিক বিশ্ববিদ্যালয়ে নিয়োগপ্রক্রিয়ায় ন্যায্যতা ও স্বচ্ছতা নিশ্চিতে স্বাধীন কমিশন কেন গঠন করা হবে না, তা জানতে চেয়ে রুল দিয়েছেন হাইকোর্ট। শিক্ষা খাতে দুর্নীতি দমনে বিশ্ববিদ্যালয় মঞ্জুরি কমিশনের (ইউজিসি) সময়ে সময়ে দেওয়া প্রতিবেদন ও সুপারিশ বাস্তবায়নে ব্যর্থতা কেন বেআইনি হবে না, তা–ও রুলে জানতে চাওয়া হয়েছে।

একটি রিট আবেদনের প্রাথমিক শুনানি নিয়ে বিচারপতি মোস্তফা জামান ইসলাম ও বিচারপতি এস এম মাসুদ হোসাইন দোলনের সমন্বয়ে গঠিত হাইকোর্ট বেঞ্চে আজ রোববার এ রুল দেন।

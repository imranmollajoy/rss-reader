ইইউর মুখপাত্র বিবিসিকে বলেন, ইউনিয়নের বাণিজ্য কমিশনার ভালদিস দমব্রোভস্কির সঙ্গে চীনের বাণিজ্যবিষয়ক কর্মকর্তা ওয়াং ওয়েনতাওয়ের খোলামেলা ও গঠনমূলক আলোচনা হয়েছে। উভয় পক্ষই আলোচনা চালিয়ে যাবে বলে জানানো হয়েছে।

আলোচনার পরিবেশ তৈরি হলেও ইইউ এখনো নিজ অবস্থানে অটল। অর্থাৎ তারা মনে করছে, চীন সরকার এসব বৈদ্যুতিক গাড়ি উৎপাদনে বিপুল পরিমাণে ভর্তুকি দেয়। এই ভর্তুকি দেওয়ার বিষয়টি ক্ষতিকর আখ্যা দিয়ে ইইউ বলেছে, এ বিষয়ে যে আলোচনাই হোক না কেন, ভর্তুকির বিষয়টি আমলে নিতে হবে।

চীনে অবশ্য বারবার এসব অভিযোগ অস্বীকার করে আসছে। শনিবার তারা আবারও বলেছে, ইউরোপীয় ইউনিয়নের সঙ্গে তাদের মতানৈক্য আছে।

এদিকে ইউরোপীয় ইউনিয়নের সঙ্গে ফোনালাপের পাশাপাশি ওয়াং ওয়েনতাও জার্মানির ভাইস চ্যান্সেলর ও কেন্দ্রীয় অর্থ ও পরিবেশমন্ত্রী রবার্ট হেবেকের সঙ্গেও কথা বলেছেন। এ বৈঠক সম্পর্কে ফেসবুক পোস্টে চীনের বাণিজ্য মন্ত্রণালয় বলেছে, ইইউর সম্ভাব্য শুল্কারোপের বিরুদ্ধে তাদের অবস্থান কঠোর।

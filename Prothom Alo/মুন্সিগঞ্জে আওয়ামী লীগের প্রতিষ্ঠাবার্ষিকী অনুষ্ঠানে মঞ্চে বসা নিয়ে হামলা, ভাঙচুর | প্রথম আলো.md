মুন্সিগঞ্জের গজারিয়া উপজেলায় আওয়ামী লীগের প্রতিষ্ঠাবার্ষিকী উদ্‌যাপনের সমাবেশস্থলের ব্যানারে নাম ও মঞ্চে চেয়ারে বসাকে কেন্দ্র করে দুই পক্ষের মধ্যে সংঘর্ষ হয়েছে। এ সময় অনুষ্ঠানস্থলের চেয়ার ভাঙচুর করা হয়। এ ছাড়া এক পক্ষের হামলায় সাংবাদিকসহ প্রতিপক্ষের একজনকে পিটিয়ে আহত করা হয়।

আজ রোববার বিকেল সাড়ে পাঁচটার দিকে উপজেলার ভবেরচর ইউনিয়নের আনারপুরা এলাকায় এ ঘটনা ঘটে।

জেলা আওয়ামী লীগের কথিত যুগ্ম সম্পাদক ও স্বাস্থ্য অধিদপ্তরের হাসপাতাল সার্ভিস ব্যবস্থাপনার লাইন পরিচালক মাজহারুল হকের সমর্থকেরা এ হামলা করেন। হামলায় উপজেলা আওয়ামী লীগের সাধারণ সম্পাদক ও উপজেলা চেয়ারম্যান মনসুর আহমেদ খানের পক্ষে মোহাম্মদ হোসেন (২৫) ও স্থানীয় সাংবাদিক সোলাইমান সিকদার (৩৭) আহত হন।

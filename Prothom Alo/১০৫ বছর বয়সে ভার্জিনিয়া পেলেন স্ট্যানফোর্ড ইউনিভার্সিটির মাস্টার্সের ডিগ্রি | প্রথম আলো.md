মূলত মেয়ের স্বামী বিশ্ববিদ্যালয় কর্তৃপক্ষের সঙ্গে ভার্জিনিয়াকে ডিগ্রি দেওয়ার বিষয়ে যোগাযোগ করেন। এরপর তাঁকে জানানো হয়, ভার্জিনিয়ার যে চূড়ান্ত থিসিস জমা দেওয়া বাকি ছিল, তা এখন আর জামা দেওয়ার প্রয়োজন নেই। তাঁকে ডিগ্রি দেওয়ার সিদ্ধান্ত নিয়েছে বিশ্ববিদ্যালয় কর্তৃপক্ষ।

ওয়াশিংটনের ইয়াকিমাতে বেড়ে ওঠা ভার্জিনিয়া হিসলপ বলেন, ‘আমি সব সময় পড়াশোনা উপভোগ করতাম।’ বহুল প্রতীক্ষিত ডিগ্রি অর্জনের ওই অনুষ্ঠানে ভার্জিনিয়া বলেন, ‘আমি অনেক দিন ধরেই এটি পাওয়ার চেষ্টা করেছি। এখন স্বীকৃতি পাওয়ায় ভালো লাগছে।’

স্ট্যানফোর্ডের জিএসই বিভাগের ডিন ড্যানিয়েল শোয়ার্টজ অনুষ্ঠানের শুরুতে বক্তৃতায় বলেন, ‘আজ আমরা আমাদের ১০৫ বছর বয়সী স্নাতককে শিক্ষায় মাস্টার অব আর্টস প্রদান করতে পেরে গর্বিত।’

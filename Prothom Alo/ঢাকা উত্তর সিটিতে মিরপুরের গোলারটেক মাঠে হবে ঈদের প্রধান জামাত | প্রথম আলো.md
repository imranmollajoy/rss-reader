ঢাকা উত্তর সিটি করপোরেশন (ডিএনসিসি) এলাকায় রাজধানীর মিরপুরের গোলারটেক মাঠে ঈদুল আজহার প্রধান জামাত অনুষ্ঠিত হবে। ঈদের জামাত শুরু হবে সকাল সাড়ে ৭টায়। গোলারটেক মাঠটি মিরপুরে শহীদ বুদ্ধিজীবী কবরস্থান-সংলগ্ন।

ডিএনসিসি সূত্রে জানানো হয়, ওই মাঠের ঈদের জামাতে এলাকাবাসীর সঙ্গে ঢাকা উত্তর সিটির মেয়র আতিকুল ইসলাম, সংস্থাটির কর্মকর্তা ও কাউন্সিলররা অংশগ্রহণ করবেন। গোলারটেক মাঠে প্রায় ৩০ হাজার মুসল্লি একসঙ্গে ঈদের জামাতে অংশ নিতে পারবেন।

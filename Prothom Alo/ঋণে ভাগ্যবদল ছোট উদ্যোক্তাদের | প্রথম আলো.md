**ঋণ বাড়ল কতটা**

বাংলাদেশ ব্যাংকের তথ্য অনুযায়ী, ২০২০ সালে সিএমএসএমই খাতে পুঞ্জীভূত ঋণের পরিমাণ ছিল ২ লাখ ৩৭ হাজার ৬৫৩ কোটি টাকা। ২০২১ সালে যা বেড়ে দাঁড়ায় ২ লাখ ৫২ হাজার ৮২ কোটি টাকায়। ২০২২ সালে এই খাতে ঋণ বেড়ে হয় ২ লাখ ৮২ হাজার ৮৯৬ কোটি টাকা। 

জানা গেছে, গত বছরের ডিসেম্বর শেষে ব্যাংক খাতে মোট ঋণ ছিল ১৫ লাখ ৯১ হাজার ৮৫২ কোটি টাকা। ওই সময়ে সিএমএসএমই খাতের ঋণ ছিল ৩ লাখ ৪ হাজার ২৪১ কোটি টাকা। এ ঋণ পেয়েছে ৩ লাখ ৬৯ হাজার ১৬টি প্রতিষ্ঠান। 

বেসরকারি খাতের শাহ্‌জালাল ইসলামী ব্যাংকের ব্যবস্থাপনা পরিচালক মোসলেহ উদ্দীন আহমেদ *প্রথম আলো*কে বলেন, এসএমই ঋণের চাহিদা কমে গেছে। তবে অন্যদের চেয়ে এই ঋণ আদায়ের হার অনেক বেশি। উচ্চ সুদ ও বড়দের কারণে এই খাতের অনেক উদ্যোক্তা চাপে পড়েছেন। ছোট ও মাঝারি উদ্যোক্তাদের ভর্তুকি ও করছাড়–সুবিধা দেওয়া হলে তাতে অনেকেই এসব খাতে আগ্রহী হবেন। এতে অনেক সমস্যার সমাধান হতে পারে। 

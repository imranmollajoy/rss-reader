গোল করার পাশাপাশি ভিনিসিয়ুসের অন্যতম শক্তি বল ড্রিবলিংয়ে। ২৩ বছর বয়সী এই ফরোয়ার্ডের বল নিয়ে কারিকুরি প্রতিপক্ষদের পছন্দ হওয়ার কথা নয়। এ নিয়ে বিভিন্ন সময় মাঠে খোঁচাখুঁচি হতে শুরু করে বর্ণবাদী আচরণের ঘটনাও ঘটেছে অতীতে। প্যারাগুয়ের আলেহান্দ্রো রোমেরো গামারা বলেছেন, প্রতিপক্ষকে উসকে দিতে ভিনিসিয়ুসও কম যান না।

আজ কোপা আমেরিকার গ্রুপ পর্বের ম্যাচের মিক্সড জোনে রোমেরো বলেন, ‘ভিনিসিয়ুস খুবই ভালো খেলে। তবে মাঝেমধ্যেই সে খুব বেশি উসকানি দেয়। আমি মনে করি, তার নিজের খেলায় মনোযোগী হওয়া দরকার। সে বড় মাপের খেলোয়াড়। সে জানে, ম্যাচে পার্থক্য গড়ে সামর্থ্য আছে তার।’

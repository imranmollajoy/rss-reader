**আমের মিষ্টি আচার**

**উপকরণ:** কাঁচা আম ৬টি, চিনি ২ কাপ, শুকনা মরিচকুচি ১ চা-চামচ, আদাকুচি ১ চা-চামচ, সাদা সিরকা ৪ টেবিল চামচ, লবণ ১ চা-চামচ ও চুন ১ চা-চামচ।

** **

**প্রণালি:** প্রথমে চুন ১ লিটার পানিতে গুলে নিন। তার মধ্যে আমের খোসা ফেলে এক ঘণ্টা ভিজিয়ে রাখুন। আম তুলে পাতলা করে কেটে লবণ মেখে রাখুন এক ঘণ্টা। আমের টকপানি নেমে গেলে ভালো করে ধুয়ে পানি ঝরাতে দিন। সসপ্যানে চিনি ও সিরকা দিয়ে জ্বাল দিন। চিনি ফুটে উঠলে আম দিন। কয়েকবার ফোটার পর মাঝেমধ্যে নাড়তে হবে। শুকনা মরিচকুচি ও আদাকুচি দিন। কিছুক্ষণ চুলায় রেখে মাখিয়ে নিন। ঠান্ডা হলে পরিষ্কার বোতলে ভরে রাখুন।

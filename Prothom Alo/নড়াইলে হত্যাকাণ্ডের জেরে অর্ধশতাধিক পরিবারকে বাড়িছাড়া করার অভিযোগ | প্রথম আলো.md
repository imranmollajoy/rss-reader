আকবর হোসেনের অভিযোগ, বাদী পক্ষের হুমকিতে দেড় মাস ধরে আসামি পক্ষের অর্ধশতাধিক পরিবারের তিন শতাধিক ব্যক্তি এখনো বাড়িছাড়া। তবে মামলার বাদী রেজাউল শিকদার এই অভিযোগকে ‘মনগড়া’ বলে দাবি করেছেন। পুলিশ জানিয়েছে, এমন কোনো অভিযোগ তারা পায়নি। কারও বাড়িতে উঠতে বাধা নেই।

সংবাদ সম্মেলনে আকবর হোসেন বলেন, ১০ মে রাতে অজ্ঞাতনামা সন্ত্রাসীদের গুলিতে খুন হন মোস্তফা কামাল। ঘটনার পর মোস্তফার পক্ষের লোকজন তাঁদের ৬০টি বাড়িতে ভাঙচুর করে গবাদিপশুসহ বাড়ির মালামাল লুট করে নিয়ে যান। এ ঘটনায় ৩০ জনের নামে থানায় মামলা করা হয়। মামলার ২৩ জন আসামি জামিনে আছেন। কিন্তু বাদী পক্ষের ভয়ে জামিনে থাকা আসামিসহ তাঁদের লোকজন নিজ বাড়িতে ফিরতে পারছেন না।

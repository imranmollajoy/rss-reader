বিমান ফ্লাইট ক্যাটারিং সেন্টারের উৎপাদন শাখায় (বিএফসিসি) কিচেন ও বেকারি ইউনিটে ছয় মাসের জন্য শিক্ষানবিশ কর্মী নিয়োগের বিজ্ঞপ্তি প্রকাশিত হয়েছে। আগ্রহী যোগ্য প্রার্থীরা অনলাইনে আবেদন ফরম সংগ্রহ করে বিএফসিসির অফিসে জমা দিতে পারবেন। ইতিমধ্যে আবেদন শুরু হয়েছে। আবেদনের শেষ সময় আগামী ১৫ জুলাই।

**আবেদনের যোগ্যতা  
**বিজ্ঞপ্তিতে বলা হয়েছে, আবেদনের জন্য প্রার্থীদের ন্যাশনাল হোটেল ট্যুরিজম অ্যান্ড ট্রেনিং ইনস্টিটিউট (এনএইচটিটিআই), সিটি অ্যান্ড গিল্ডস, ইউকে অথবা সরকারি যেকোনো প্রতিষ্ঠান থেকে ট্রেড কোর্স সার্টিফিকেট ইন কুকিং বা ফুড প্রিপারেশন সম্পন্নকারী হতে হবে। যেকোনো পাঁচ তারকা হোটেল, বিএফসিসি বা সমমানের ক্যাটারিং প্রতিষ্ঠানে ন্যূনতম ছয় সপ্তাহের ইন্ডাস্ট্রিয়াল অ্যাটাচমেন্ট সার্টিফিকেটের ফটোকপি (সত্যায়িত) অবশ্যই আবেদনপত্রের সঙ্গে জমা দিতে হবে।

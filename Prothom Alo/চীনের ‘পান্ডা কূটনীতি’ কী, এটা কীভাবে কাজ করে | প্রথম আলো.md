আরেকটি পান্ডা শাবককে (নাম ইয়া ইয়া) ২০ বছরের জন্য যুক্তরাষ্ট্রকে ধার দিয়েছিল চীন। দ্বিপক্ষীয় সম্পর্কে শীতলতার জেরে ২০২৩ সালের এপ্রিলে ইয়া ইয়াকে ফেরত আনা হয়। চীনের সামাজিক যোগাযোগমাধ্যমে পশুপ্রেমী অনেকের অভিযোগ, টেনেসির চিড়িয়াখানায় পান্ডাটির যথাযথ যত্ন নেওয়া হতো না।

গত বছরের নভেম্বরে যুক্তরাষ্ট্র থেকে আরও তিনটি পান্ডা ফিরিয়ে নেয় চীন। এখন মার্কিন মুলুকে মাত্র চারটি চীনা পান্ডা আছে। ওই সময় চীনের প্রেসিডেন্ট সি চিন পিং ইঙ্গিত দেন, তিনি যুক্তরাষ্ট্রে আরও পান্ডা পাঠাতে প্রস্তুত আছেন।

মার্কিন কর্তৃপক্ষ গত মাসে জানায়, চীনের কাছ থেকে এক জোড়া জায়ান্ট পান্ডা পাচ্ছে যুক্তরাষ্ট্র। এই জোড়া পান্ডাকে ওয়াশিংটনের স্মিথসোনিয়ান জাতীয় চিড়িয়াখানায় রাখা হবে। চলতি বছরের শেষ নাগাদ ‘বাও লি’ ও ‘কিনং বাও’ নামে দুটি পান্ডা যুক্তরাষ্ট্রের রাজধানীতে পৌঁছানোর কথা রয়েছে।

যুক্তরাষ্ট্রের ফার্স্ট লেডি জিল বাইডেন এক ভিডিও বার্তায় চীনের কাছ থেকে এই দুটি জায়ান্ট পান্ডা পাওয়ার কথা ঘোষণা দিয়ে বলেন, এটি একটি ‘ঐতিহাসিক মুহূর্ত’।

চীনের পক্ষ থেকে এর অর্থ হলো, যুক্তরাষ্ট্রের সঙ্গে সম্পর্কোন্নয়নে দেশটি নিজেদের আরও উন্মুক্ত করছে।

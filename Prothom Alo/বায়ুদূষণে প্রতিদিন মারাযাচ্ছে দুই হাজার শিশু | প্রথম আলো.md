প্রতিবেদনে দেখা যায়, অনুন্নত দেশগুলোর শিশুরা বায়ুদূষণের সবচেয়ে বেশি ভুক্তভোগী। উচ্চ আয়ের দেশগুলোর তুলনায় আফ্রিকার দেশগুলোতে পাঁচ বছরের কম বয়সী শিশুদের মৃত্যুর হার ১০০ গুণ বেশি।

এ গবেষণার মূল লেখক ও এইচইআইয়ের প্রধান পল্লবী পন্ত প্রতিবেদনে উঠে আসা বৈষম্যের বিষয়টি উল্লেখ করে বলেন, ছোট্ট শিশু, বয়োবৃদ্ধ জনগোষ্ঠী ও মধ্যম আয়ের দেশগুলোকে অনেক বেশি ভার বহন করতে হচ্ছে।

বায়ুদূষণের প্রভাব নিয়ে ইউনিসেফের উপনির্বাহী পরিচালক কিটি ফন ডার হেইজডেন বলেন, ‘আমাদের নিষ্ক্রিয়তা পরবর্তী প্রজন্মের ওপর ব্যাপক নেতিবাচক প্রভাব রেখে যাচ্ছে।’

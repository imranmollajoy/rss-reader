অস্ট্রেলিয়া সিরিজ স্থগিত করায় <a href="https://www.prothomalo.com/sports/cricket/h1rkvoz7ja" target="_blank">বিগ ব্যাশ লিগ না খেলার হুমকি</a>ও দিয়েছিলেন রশিদ। যদিও পরে নিজের সিদ্ধান্ত থেকে সরে আসেন। তবে আগের মতোই জাতীয় দলের হয়ে অস্ট্রেলিয়ায় খেলতে না পারার আক্ষেপ আছে তাঁর।

ওয়ার্নার–ম্যাক্সওয়েলরা আফগানিস্তানের বিপক্ষে বিশ্বকাপে খেলতে পারলে দ্বিপক্ষীয় সিরিজে কেন নয়, সেই প্রশ্ন তুলেছেন রশিদ, ‘যেসব বিষয় ক্রিকেটারদের নিয়ন্ত্রণে নেই, ক্রিকেটও যেগুলোর সমাধান করতে পারবে না, সেসব বিষয় খেলাধুলায় আনা উচিত নয়। যদি অন্য কোনো সমাধান থাকে, সেটা প্রয়োগ করতে পারেন। কিন্তু এমনটা ভাববেন না যে রাজনীতি ও ক্রিকেট দিয়ে এ ধরনের সমস্যার সমাধান করবেন। আমরা যদি বিশ্বকাপে খেলতে পারি, তাহলে কেন দ্বিপক্ষীয় সিরিজে খেলব না?’

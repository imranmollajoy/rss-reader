সিলেটে সুরমা ও কুশিয়ারা নদীর পা‌নি বিভিন্ন পয়েন্টে বিপৎসীমার নিচে অবস্থান করছে। তবে ফেঞ্চুগঞ্জ পয়েন্টে কু‌শিয়ারা নদীর পানি এখনো বিপৎসীমার ওপর দিয়ে প্রবাহিত হচ্ছে। আজ বৃহস্প‌তিবার সকাল ৯টায় কু‌শিয়ারা নদীর পানি ফেঞ্চুগঞ্জ পয়েন্টে বিপৎসীমার ৮৯ সেন্টিমিটার ওপর দিয়ে প্রবা‌হিত হয়।

সিলেট পানি উন্নয়ন বোর্ড (পাউবো) সূত্রে জানা যায়, আজ সকাল ৯টায় কানাইঘাট পয়েন্টে সুরমা নদীর পানি ১২ দশ‌মিক ৫৪ সেন্টিমিটারে অবস্থান কর‌ছিল। এই পয়েন্টে বিপৎসীমা ১২ দশ‌মিক ৭৫ সেন্টিমিটার। সিলেট পয়েন্টে সুরমা নদীর পানির বিপৎসীমা ১০ দশ‌মিক ৮০ সেন্টিমিটার। সেখানে আজ সকালে এই পয়েন্টে পানি প্রবাহিত হয় ১০ দশ‌মিক শূন্য ৯ সেন্টিমিটারে। অমলশিদ ও শেরপুর পয়েন্টে কুশিয়ারা নদীর পানি বিপৎসীমার নিচ দিয়ে প্রবাহিত হলেও ফেঞ্চুগঞ্জ পয়েন্টে বিপৎসীমার ৮৯ সেন্টিমিটার ওপর দিয়ে প্রবা‌হিত হচ্ছে।

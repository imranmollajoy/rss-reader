দক্ষিণ চীন সাগরের কৌশলগত পুরো সমুদ্রপথের ওপর মালিকানা দাবি করে আসছে চীন। এতে আপত্তি জানিয়ে আসছে ফিলিপাইন, ব্রুনেই, মালয়েশিয়া, তাইওয়ান ও ভিয়েতনাম। চীন তাদের দাবির সমর্থনে সাগরের মাঝখানে অনেক কৃত্রিম দ্বীপ তৈরি করছে এবং নৌবাহিনী পাঠিয়ে টহল দিচ্ছে। যুক্তরাষ্ট্র বলছে, তারা সীমানা বিরোধে কোনো পক্ষ নেয় না, কিন্তু সেখানে যুদ্ধজাহাজ এবং যুদ্ধবিমান পাঠিয়েছে, যেটিকে তারা নৌপথে চলাচলের স্বাধীনতা রক্ষার অভিযান বলে বর্ণনা করে থাকে।

দক্ষিণ চীন সাগর একটি প্রধান সমুদ্রপথ। এই পথে বছরে তিন লাখ কোটি ডলারের পণ্য পরিবহন হয়ে থাকে। এর আগে ২০১৬ সালে হেগের স্থায়ী সালিসি আদালত জানিয়ে দেন, দক্ষিণ চীন সাগর নিয়ে চীনের দাবির কোনো আইনি ভিত্তি নেই। তবে বেইজিং তা প্রত্যাখ্যান করেছে।

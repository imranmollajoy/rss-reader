ক্যানসারের সঙ্গে লড়ছিলেন বছর দেড়েক ধরে। শেষ পর্যন্ত হার মেনেছেন বিসিবির কোচ জাফরুল এহসান। আজ ৬০ বছর বয়সে চলে গেলেন না ফেরার দেশে। বাংলাদেশ ক্রিকেট বোর্ড এক বিবৃতিতে কোচ এহসানের মৃত্যুতে তাঁর পরিবারের প্রতি সমবেদনা জানিয়েছে।

বিবৃতিতে বলা হয়েছে, ‘সিনিয়র হাইপারফরম্যান্স (এইচপি) কোচ মোহাম্মদ জাফরুল এহসানের মৃত্যুতে বাংলাদেশ ক্রিকেট বোর্ড (বিসিবি) গভীরভাবে শোকাহত। ২০২২–এর ডিসেম্বর থেকে অ্যাকিউট মাইলয়েড লিউকেমিয়ায় ভুগছিলেন তিনি। ঢাকায় আজ সকালে শেষ নিশ্বাস ত্যাগ করেছেন। তাঁর বয়স হয়েছিল ৬০ বছর।’

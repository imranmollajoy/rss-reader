বিক্রেতাদের সঙ্গে কথা বলে জানা গেছে, গরুপ্রতি ৮ থেকে ২০ হাজার টাকা পর্যন্ত দাম পড়ে যাওয়ার ঘটনা ঘটছে। অনেকে হাটে গিয়ে গরু কেনার ঝক্কি থেকে বাঁচতে এলাকা থেকে গরু কিনে নিচ্ছেন। হাটে মানুষ কম থাকার প্রভাবও দামে পড়েছে।

বাউরিয়া ইউনিয়নের আমীর হোসেন বলেন, তিনি এবারের কোরবানির জন্য তিনটি গরু বিক্রয়ের প্রস্তুতি নিলেও দুটি বাজারে তোলার আগেই নিজের এলাকাতেই বেচে দিয়েছেন। এতে তিনি বাজারের তুলনায় ভালো দাম পেয়েছেন। এখন একটি গরু নিয়ে হাটে হাটে ঘুরেও কাঙ্ক্ষিত দাম পাচ্ছেন না।

সন্দ্বীপ পৌরসভার বাসিন্দা শাহীন উল্লা (৩১) বাজার থেকে একটি ষাঁড় কেনে ১ লাখ ২৩ হাজার টাকায়। দামের বিষয়ে জানতে চাইলে তিনি বলেন, ক্রেতার চাহিদার তুলনায় বাজারে অনেক বেশি গরু আছে, তবে দাম পড়েনি।

নতুনবাজার আকবরহাটের ব্যবসায়ী কল্যাণ সমিতির সাধারণ সম্পাদক আহমেদ রুবেল প্রথম আলোকে বলেন, শুক্রবার হাটবার হওয়ায় সন্দ্বীপের ৮০ ভাগ পরিবার এদিন গরু কিনে নিলেও বাজারে গরুর কমতি নেই। আকবরহাটে যে পরিমাণে গরু উঠেছে, এর মধ্যে ৫ ভাগের ৪ ভাগই রয়ে গেছে।

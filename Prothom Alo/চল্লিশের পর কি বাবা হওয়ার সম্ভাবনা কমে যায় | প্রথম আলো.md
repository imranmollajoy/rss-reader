অনেক বয়সেও কারও কারও বাবা হওয়ার খবর হয়তো সংবাদপত্রে পড়েছেন। পড়ে হয়তো আশ্চর্যও হয়েছেন। এ বয়সে কি বাবা হওয়া সম্ভব! বিজ্ঞান বলছে, একজন পুরুষ মোটামুটি চল্লিশ বছর বয়স পর্যন্ত বাবা হওয়ার জন্য সবচেয়ে ভালো অবস্থায় থাকেন। বৈজ্ঞানিক গবেষণার তথ্য অনুযায়ী, উনচল্লিশ বছর বয়স থেকেই বাবা হওয়ার সক্ষমতা কমতে শুরু করে। আর এরপর বাবা হওয়ার সম্ভাবনা কমতে থাকে প্রতিবছরই। আরেকটি গবেষণার তথ্য অনুযায়ী, ত্রিশ বছরের কম বয়সী একজন ব্যক্তির বাবা হওয়ার যতটা সম্ভাবনা থাকে, চল্লিশ বছর বয়স পেরোনোর পর তা কমে যায় ৩০ শতাংশ। এমনকি চিকিৎসা-প্রযুক্তির সহায়তায় বাবা হওয়ার ক্ষেত্রেও বয়সের সঙ্গে সম্ভাবনা কমতে থাকে।

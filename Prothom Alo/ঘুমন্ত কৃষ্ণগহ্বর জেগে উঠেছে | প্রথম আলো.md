২০১৯ সালের ডিসেম্বরে বিজ্ঞানীরা লক্ষ করেন, কৃষ্ণগহ্বরটির তারা থেকে প্রচুর পরিমাণে ইনফ্রারেড, অতিবেগুনি রশ্মি ও দৃশ্যমান আলো নির্গত হচ্ছে। ইউরোপিয়ান সাউদার্ন অবজারভেটরির (ইএসও) জ্যোতির্বিজ্ঞানী পলা সানচেজ সায়েজ বলেন, ‘ভাবুন তো, আপনি বহু বছর ধরে একটি দূরবর্তী শান্ত ও নিষ্ক্রিয় ছায়াপথ পর্যবেক্ষণ করছেন। হঠাৎ এক সকালে তা জেগে উঠছে। কেমন মনে হবে তখন? এমনই এক বিরল ঘটনা আমাদের চোখে ধরা পড়েছে। শান্ত ও নিষ্ক্রিয় কৃষ্ণগহ্বরটির উজ্জ্বলতায় নাটকীয় পরিবর্তন দেখতে পেয়েছি আমরা। যদিও নানা কারণে বিভিন্ন গ্যালাক্সি উজ্জ্বল হয়ে ওঠে, যা অস্বাভাবিক কিছু নয়। কিন্তু কৃষ্ণগহ্বর জেগে ওঠার দৃশ্য আসলেই বিরল। সাম্প্রতিক তথ্য বলছে কৃষ্ণগহ্বরটি এখন আরও বেশি উজ্জ্বল হয়ে উঠছে।’

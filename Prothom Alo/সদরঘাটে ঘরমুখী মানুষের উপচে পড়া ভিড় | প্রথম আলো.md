আজ সকাল থেকে সন্ধ্যা পর্যন্ত সদরঘাট টার্মিনাল এলাকায় দেখা যায়, দক্ষিণাঞ্চলের আমতলী, ঝালকাঠি, পটুয়াখালী, ভান্ডারিয়া, ভোলা, ভাষানচর, মনপুরা ও হুলারহাটগামী লঞ্চের ডেক যাত্রীতে পূর্ণ হয়ে গেছে। শত শত যাত্রী তাঁদের পরিবার-পরিজন ও মালামাল নিয়ে লঞ্চের ডেকে পাটি ও চাদর বিছিয়ে বসে আছেন। লঞ্চের ডেকের কোথাও ফাঁকা জায়গা ছিল না। এসব রুটের বেশির ভাগ লঞ্চ যাত্রীতে পরিপূর্ণ হয়ে যাওয়ায় নির্ধারিত সময়ের আগে বন্দর ছেড়ে চলে যায়।

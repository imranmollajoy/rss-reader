পশ্চিম ইলাশপুর গ্রামে ঢোকার মূল রাস্তায় এখনো হাঁটু থেকে কোমরপানি। রাস্তার প্রবেশমুখে চল্লিশোর্ধ্ব আতিক মিয়ার টংদোকান। আতিক মিয়া জানান, তাঁর দোকানে হাঁটুসমান পানি ছিল। অনেক পণ্য নষ্ট হয়েছে। এখন দোকান থেকে পানি নামলেও গ্রামের একমাত্র রাস্তাটি তলিয়ে আছে। প্রতিদিন পানি মাড়িয়ে চলতে অনেক দুর্ভোগে পড়তে হয়।

সরেজমিনে ফেঞ্চুগঞ্জ বিজনেস ম্যানেজমেন্ট কলেজ, আদর্শ সরকারি প্রাথমিক বিদ্যালয়, দারুল উলুম ইসলামবাজার মাদ্রাসা, উপজেলা কৃষি কর্মকর্তার কার্যালয়, সাবরেজিস্ট্রারের কার্যালয়, জনস্বাস্থ্য প্রকৌশল অধিদপ্তরের সহকারী প্রকৌশলীর কার্যালয়, ফেঞ্চুগঞ্জ জেলা পরিষদ ডাকবাংলো, বাংলাদেশ মুক্তিযোদ্ধা সংসদ ফেঞ্চুগঞ্জ উপজেলা কমান্ড কার্যালয় প্রাঙ্গণে গোড়ালি থেকে হাঁটুসমান পানি দেখা গেছে।

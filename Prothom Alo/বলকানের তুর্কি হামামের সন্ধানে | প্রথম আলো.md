মাঝেমধ্যে কিছু ঐতিহাসিক চরিত্র এবং সদ্য চেনা মানুষের জীবনের গল্প লেখক বলেছেন অসম্ভব কুশলতার সঙ্গে। সেসব বর্ণনা গল্প বা উপন্যাসকে হার মানানোর মতো। কামাল আতাতুর্ক বা কামাল পাশার ভিন্ন জীবনের গল্প আছে এখানে। বিতোলার বিত্তবান খ্রিষ্টান পরিবারের মেয়ে এলেনির সঙ্গে কামাল পাশার প্রেম, এলেনির আজীবন কুমারিত্ব, দীর্ঘ পত্র বড্ড কৌতুক উদ্দীপক। আবার ওফেলিয়ার সংগীতজীবন, প্রেম ও প্রেমহীনতার গল্পও পাঠককে স্পর্শ করবে। আর সিসনিকের জীবনের গল্প পড়তে পড়তে মনে হবে, মানুষের জীবন এ রকমও হয়!

রুপালি পর্দার এককালের নায়ক আহমেত রুশানির সঙ্গে আমাদের দেখা করিয়ে দেন লেখক। রুশানি এখন অন্ধ। দেখাশোনা করেন একটি লাইব্রেরি। এ রকম আরও অনেক জীবনের অনেক গল্পের সমাহার ঘটেছে *বলকানের তুর্কি হামাম*–এ।

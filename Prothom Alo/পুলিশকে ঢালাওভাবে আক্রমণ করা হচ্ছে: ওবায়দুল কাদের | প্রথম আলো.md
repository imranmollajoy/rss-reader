শোভাযাত্রা–পূর্ব সমাবেশে বক্তব্য দেন আওয়ামী লীগের সভাপতিমণ্ডলীর সদস্য মোফাজ্জল হোসেন চৌধুরী, মোস্তফা জালাল মহিউদ্দিন, জাহাঙ্গীর কবির নানক; যুগ্ম সাধারণ সম্পাদক মাহবুব উল আলম হানিফ, আ ফ ম বাহাউদ্দিন নাছিম; সাংগঠনিক সম্পাদক আহমদ হোসেন, বি এম মোজাম্মেল হক, মির্জা আজম, এস এম কামাল হোসেন, শফিউল আলম চৌধুরী, সুজিত রায় নন্দী প্রমুখ।

আনন্দ শোভাযাত্রায় অংশ নিতে বেলা আড়াইটা থেকেই নেতা-কর্মীরা মিছিল নিয়ে আসতে থাকেন। ঢাকঢোল, ব্যান্ড পার্টি বাজিয়ে তাঁরা আনন্দ-উল্লাস করেন। অনুষ্ঠানের প্রধান অতিথি দলের সাধারণ সম্পাদক ওবায়দুল কাদেরের বক্তব্যের পর বিকেল সাড়ে চারটায় শোভাযাত্রা শুরু হয়। শাহবাগ, সায়েন্স ল্যাব মোড় হয়ে ধানমন্ডি ৩২ নম্বরে গিয়ে শোভাযাত্রা শেষ হয়।

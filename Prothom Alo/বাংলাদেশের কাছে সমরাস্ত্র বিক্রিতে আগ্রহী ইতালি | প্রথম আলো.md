গত মাসে ইতালির রাষ্ট্রদূত আন্তোনিও আলেসান্দ্রো গণভবনে প্রধানমন্ত্রী শেখ হাসিনার সঙ্গে সৌজন্য সাক্ষাৎ করেন। ওই সময় তিনি প্রধানমন্ত্রীকে জানান, তাঁর দেশ বাংলাদেশের সশস্ত্র বাহিনীর আধুনিকায়নে সমরাস্ত্র বিক্রিসহ প্রযুক্তি হস্তান্তরে আগ্রহী। বাংলাদেশকে দ্বিতীয় স্যাটেলাইট দেওয়ার ব্যাপারেও ইতালির প্রস্তুতি আছে।

কূটনৈতিক সূত্রে জানা গেছে, সোমবার ঢাকায় অনুষ্ঠেয় দুই দেশের পররাষ্ট্রসচিবদের বৈঠকের আলোচ্য সূচিতে রাজনৈতিক সহযোগিতা, বাণিজ্য, বিনিয়োগ, প্রতিরক্ষা, অভিবাসন, স্যাটেলাইট প্রযুক্তি, তথ্য ও যোগাযোগপ্রযুক্তি, সাইবার নিরাপত্তার মতো বিষয়গুলো অন্তর্ভুক্ত রয়েছে।

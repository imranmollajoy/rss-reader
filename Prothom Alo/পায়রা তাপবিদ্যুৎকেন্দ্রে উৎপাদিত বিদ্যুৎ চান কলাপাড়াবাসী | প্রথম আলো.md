পটুয়াখালীর কলাপাড়ায় নিরবচ্ছিন্ন বিদ্যুৎ সরবরাহের দাবিতে মানববন্ধন করেছেন স্থানীয় বাসিন্দারা। সামাজিক সংগঠন ‘নাগরিক উদ্যোগ’-এর আয়োজনে আজ শনিবার বেলা সাড়ে ১১টায় শহীদ সুরেন্দ্র মোহন চৌধুরী সড়কের মনোহারী পট্টিতে এ কর্মসূচি পালিত হয়।

এ সময় সভাপতিত্ব করেন নাগরিক উদ্যোগের আহ্বায়ক নাসির তালুকদার। অন্যদের মধ্যে বক্তব্য দেন উপজেলা আওয়ামী লীগের সাবেক সাধারণ সম্পাদক এস এম ফজলুর রহমান, ধানখালী ডিগ্রি কলেজের প্রভাষক জিসান হায়দার আলমগীর, খেপুপাড়া বালিকা মাধ্যমিক বিদ্যালয়ের অবসরপ্রাপ্ত সহকারী শিক্ষক অমল কর্মকার, কলাপাড়া পৌর শহরের ব্যবসায়ী নেতা সৈয়দ মো. রাসেল প্রমুখ।

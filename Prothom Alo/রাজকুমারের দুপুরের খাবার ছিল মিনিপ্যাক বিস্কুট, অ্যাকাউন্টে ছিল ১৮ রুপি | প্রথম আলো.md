ভারতের হরিয়ানার গুরুগ্রামে রাজকুমারের বড় হয়ে ওঠা। বাবা ছিলেন হারিয়ানার রাজস্ব বিভাগের সরকারি কর্মকর্তা। বাবা চেয়েছিলেন, ছেলে ইঞ্জিনিয়ার হোক। কিন্তু ছেলে গিয়ে ভর্তি হলো ফিল্ম অ্যান্ড টেলিভিশন ইনস্টিটিউট অব ইন্ডিয়ায় (এফটিআইআই)। বাবার অসম্মতিতে অভিনয়ে ভর্তি হওয়ায় বাবার কাছ থেকে কোনো টাকাপয়সা নিতেন না রাজকুমার। মার্শাল আর্ট ও তায়কোয়ান্দে পারদর্শী ছিলেন। ভালোবাসতেন নাচ। অষ্টম শ্রেণি থেকে শিশুদের নাচ শিখিয়ে টাকা আয় করতেন।

জমানো সেই টাকা নিয়েই পাড়ি জমালেন মুম্বাইয়ে। সম্প্রতি রণবীর আল্লাবাদিয়ার পডকাস্টে নিজের সংগ্রামের সবচেয়ে কঠিন দিনগুলোর কথা ভাগ করে নিয়েছেন এই তারকা।

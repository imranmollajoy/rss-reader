পুলিশ বলছে, ওয়ারী থানার টিকাটুলী অংশে হানিফ ফ্লাইওভারে ওঠানামার পথে রাস্তা পার হওয়ার সময় একটি গাড়ির ধাক্কায় গুরুতর আহত হন ওই ব্যক্তি। পরে পথচারীরা তাঁকে উদ্ধার করে ঢাকা মেডিকেল কলেজ হাসপাতালের জরুরি বিভাগে নিয়ে এলে চিকিৎসক তাঁকে মৃত ঘোষণা করেন।

পুলিশ সূত্র জানায়, ফ্লাইওভার ও আশপাশের এলাকার সিসিটিভি ক্যামেরার ফুটেজ দেখে গাড়িটি শনাক্ত করার চেষ্টা চলছে। পাশাপাশি নিহত ব্যক্তির পরিচয় নিশ্চিত হতে কাজ করছে পুলিশ।

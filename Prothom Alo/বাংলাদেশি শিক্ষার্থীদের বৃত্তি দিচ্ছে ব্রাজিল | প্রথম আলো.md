প্রথমবারের মতো বাংলাদেশি শিক্ষার্থীদের বৃত্তি দিচ্ছে ব্রাজিল সরকার। এই বৃত্তির আওতায় ব্রাজিলের শতাধিক সরকারি ও বেসরকারি উচ্চশিক্ষা প্রতিষ্ঠানে বিনা মূল্যে স্নাতক ও স্নাতকোত্তর পর্যায়ে পড়ার সুযোগ মিলবে। বাংলাদেশের শিক্ষা মন্ত্রণালয়ের ওয়েবসাইটে এ–সংক্রান্ত একটি বিজ্ঞপ্তি সম্প্রতি প্রকাশ করা হয়েছে।

আবেদনকারীর বয়স হতে হবে ন্যূনতম ১৮ বছর। মাধ্যমিক ও সমপর্যায়ের পরীক্ষায় নম্বর থাকতে হবে ৬০ শতাংশ। স্নাতক পর্যায়ে যাঁরা পড়তে চান, তাঁরা আগামী জুলাই মাস পর্যন্ত আবেদনের সুযোগ পাবেন।

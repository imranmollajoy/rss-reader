কোম্পানীগঞ্জের ইউএনও জানান, সাদা পাথর পর্যটনকেন্দ্র খুলে দেওয়ার ব্যাপারে আজ দুপুর ১২টা পর্যন্ত সিদ্ধান্ত হয়নি। উপজেলা পর্যটন উন্নয়ন কমিটি পরিস্থিতি পর্যবেক্ষণ করছে। পরিস্থিতি স্বাভাবিক হলে খুলে দেওয়া হবে। অন্যদিকে জৈন্তাপুরের ইউএনও জানান, লালাখাল পর্যটনকেন্দ্র আজ বেলা একটা পর্যন্ত বন্ধ রয়েছে।

পরিস্থিতি বিবেচনায় আজ বেলা একটার দিক থেকে সিলেটের গোয়াইনঘাট উপজেলার জাফলং, রাতারগুল, বিছনাকান্দি, পান্থুমাই, মায়াবী ঝরনাসহ উপজেলার অন্য পর্যটনকেন্দ্রগুলো শর্তসাপেক্ষে খুলে দেওয়া হয়েছে বলে জানিয়েছেন গোয়াইনঘাটের ইউএনও মো. তৌহিদুল ইসলাম।

মালয়েশিয়ার এই প্রতিযোগিতায় বাংলাদেশের ৭ জন অ্যাথলেট অংশ নিচ্ছেন। ৫ জন বাংলাদেশ সেনাবাহিনীর, বাকি দুজন বাংলাদেশ নৌবাহিনীর। প্রতিযোগিতায় অ্যাথলেটদের অংশ নেওয়ার খরচ বহন করছে দুই বাহিনীই। অ্যাথলেটদের আন্তর্জাতিক প্রতিযোগিতায় বেশি বেশি অংশ নেওয়ার সুযোগ দিতেই এই উদ্যোগ।

বাংলাদেশ অ্যাথলেটিকস ফেডারেশনের সাধারণ সম্পাদক আবদুর রকিব এ প্রসঙ্গে প্রথম আলোকে বলেন, 'আগামী অক্টোবরে চেন্নাইয়ে দক্ষিণ এশিয়ান অ্যাথলেটিকস হতে পারে। নভেম্বরে হংকংয়ে এশিয়ান ইনডোর আছে। এই দুটি প্রতিযোগিতার প্রস্তুতি হিসেবেই মালয়েশিয়ায় দল পাঠানো হয়েছে। প্রথম দিনে রিতুর রুপা জয় খুবই আশাব্যঞ্জক। আশা করি অন্যরাও ভালো কিছু করবে।'

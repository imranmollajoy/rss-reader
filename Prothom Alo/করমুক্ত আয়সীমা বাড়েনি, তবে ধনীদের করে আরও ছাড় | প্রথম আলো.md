উচ্চ মূল্যস্ফীতির সময়ে ছোট করদাতাদের স্বস্তি দিতে বাজেটের আগে থেকেই বার্ষিক করমুক্ত আয়সীমা বাড়ানোর জন্য বিভিন্ন মহল থেকে দাবি উঠেছিল। ৭ জুন বাজেট ঘোষণার সময় করমুক্ত আয়সীমা বাড়ানোর দাবি অর্থমন্ত্রী রাখেননি; বরং রাজস্ব আদায় আরও বাড়াতে তখন সর্বোচ্চ করহার ২৫ শতাংশ থেকে বাড়িয়ে ৩০ শতাংশ করা হয়।

কিন্তু অর্থবিল পাসের সময় সর্বোচ্চ করহার ৩০ শতাংশ করা–সংক্রান্ত প্রস্তাবটি অর্থমন্ত্রী তুলে নেন। অর্থবিল পাস হওয়ার ফলে নতুন অর্থবছর থেকে প্রথম সাড়ে তিন লাখ টাকার পর প্রথম ১ লাখ টাকা জন্য ৫ শতাংশ, পরবর্তী ৪ লাখ টাকার জন্য ১০ শতাংশ, পরবর্তী ৫ লাখ টাকার জন্য ১৫ শতাংশ, পরবর্তী ৫ লাখ টাকার জন্য ২০ শতাংশ ও বাকি অর্থের জন্য ২৫ শতাংশ হারে কর বসবে।

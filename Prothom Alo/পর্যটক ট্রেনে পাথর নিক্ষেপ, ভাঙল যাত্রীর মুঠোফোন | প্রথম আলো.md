কক্সবাজার থেকে ঢাকামুখী পর্যটক এক্সপ্রেস ট্রেন লক্ষ্য করে পাথর নিক্ষেপ করা হয়েছে। এতে কেউ হতাহত হয়নি। তবে পাথরের আঘাতে এক যাত্রীর মুঠোফোন ভেঙে গেছে। গতকাল মঙ্গলবার রাত ৯টার দিকে কক্সবাজারের চকরিয়া এলাকায় এ পাথর নিক্ষেপের ঘটনা ঘটে।

রেলওয়ে সূত্র জানায়, পর্যটক এক্সপ্রেস কক্সবাজার আইকনিক স্টেশন থেকে রাত ৮টা ৫ মিনিটে ঢাকার উদ্দেশ্যে ছেড়ে যায়। ট্রেনটি রাত ৯টার দিকে চকরিয়ায় পৌঁছালে হঠাৎ কয়েকটি পাথর ছুড়ে মারা হয়। এর মধ্যে একটি পাথরের আঘাতে একজন নারী যাত্রীর মুঠোফোন ভেঙে যায়।

পাথর নিক্ষেপের ঘটনা নিয়ে সামাজিক যোগাযোগমাধ্যম ফেসবুকে পিন্টু দত্ত নামের পর্যটক এক্সপ্রেসের একজন যাত্রী লিখেছেন, ‘একটু আগে আমার বগিতে (থ) পাথর নিক্ষেপ করা হয়েছে।

জুলিয়ান অ্যাসাঞ্জের মা ক্রিস্টিন অ্যাসাঞ্জ এক বিবৃতিতে বলেন, ‘আমার ছেলের অগ্নিপরীক্ষা যে অবশেষে শেষ হতে যাচ্ছে, তাতে আমি কৃতজ্ঞ। এতে গোপন কূটনৈতিক আলোচনার গুরুত্ব ও শক্তি বোঝা গেছে।’

অস্ট্রেলিয়ার রাষ্ট্রীয় সম্প্রচারমাধ্যম এবিসি এবং অন্য সংবাদমাধ্যমগুলো বিবৃতিটি প্রকাশ করেছে।

বিবৃতিতে ক্রিস্টিন আরও বলেন, ‘অনেকে আমার ছেলের পরিস্থিতির সুযোগ নিয়ে নিজেদের এজেন্ডাগুলো বাস্তবায়ন করতে চেয়েছিল। এর মধ্যে যে কঠোর পরিশ্রমী মানুষগুলো জুলিয়ানের ভালোর কথা আগে ভেবেছে, তাদের প্রতি আমি কৃতজ্ঞ।’

ক্রিস্টিনের মতে, একজন মা হিসেবে গত ১৪টি বছর তাঁর মনের ওপর অনেক বাজে প্রভাব পড়েছে।

ট্রান্সকম গ্রুপের সাবেক চেয়ারম্যান লতিফুর রহমান এবং তাঁর নাতি ফারাজ আইয়াজ হোসেনের মৃত্যুবার্ষিকী উপলক্ষে গোপালগঞ্জে বিনা মূল্যে চিকিৎসাসেবা ও ওষুধ দেওয়া হয়েছে। ওষুধ উৎপাদনকারী প্রতিষ্ঠান ‘এসকেএফ’ ও ‘ফারাজ হোসেন ফাউন্ডেশন’-এর উদ্যোগে আজ সোমবার সকাল ৯টা থেকে শহরের নবীনবাগ এলাকার মোল্লা হার্ট কেয়ার সেন্টারে এ কার্যক্রম শুরু হয়।

দিনব্যাপী এ চিকিৎসাশিবিরে গোপালগঞ্জের মেডিসিন বিশেষজ্ঞ মো. আসাদুজ্জামান, মো. সাইদুজ্জামান, গোপালগঞ্জ ২৫০ শয্যাবিশিষ্ট জেনারেল হাসপাতালে স্ত্রীরোগ বিশেষজ্ঞ ইলমা আফরিন ও বাতব্যথা বিশেষজ্ঞ উম্মে হাবিরা খান রোগীদের চিকিৎসাসেবা দেন।

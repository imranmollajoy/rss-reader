লাল গ্রহ মঙ্গলে মানুষের উপস্থিতি নিশ্চিত করতে বিশ্বের বিভিন্ন গবেষণা সংস্থা কাজ করছে। নভোচারীদের নিরাপদে অভিযানের জন্য নভোযান তৈরি থেকে শুরু করে অনেক গবেষণা চলছে। নতুন এক গবেষণায় দেখা যাচ্ছে, মঙ্গলগ্রহে অভিযাত্রীদের কিডনি বিকলসহ বিভিন্ন সমস্যা তৈরি হতে পারে। ২৪ নভোচারীর যাঁরা আগে চাঁদে ভ্রমণ করেছেন, তাঁদের তথ্য বিশ্লেষণ করে সমস্যার ভবিষ্যদ্বাণীর কথা বলেছেন বিজ্ঞানীরা। এখন পর্যন্ত চন্দ্রের সীমানায় গিয়েছেন ২৪ নভোচারী, ১২ জন চাঁদে নেমেছেন। চন্দ্র জয় করে ফিরে আসার পরে ২৪ নভোচারীর বেশির ভাগেরই কিডনিসংক্রান্ত সমস্যা দেখা যায়। মঙ্গলগ্রহে যাওয়া মহাকাশচারীদের কিডনিতে পাথর হতে পারে জানিয়েছেন বিজ্ঞানীরা।

এ বিষয়ে নাতালি বলেন, ‘দৌড়ে আপনি প্রথম হলেন, নাকি সবার শেষে দৌড় শেষ করলেন, সেটা কোনো বিষয় নয়; বরং আপনি অতিমানবীয় একটি কাজ শেষ করেছেন। বিশ্বের শূন্য দশমিক শূন্য ৫ শতাংশ মানুষ কখনো এমন কাজটি করতে পারবে না।’

এতটা পথ নাতালির দৌড়ানোর অন্যতম কারণ ক্রীড়াক্ষেত্রে নারীদের উৎসাহ জোগাতে অর্থ সংগ্রহ করা। তিনি মোট ৩৭ হাজার ডলারের দাতব্য তহবিল সংগ্রহ করেছেন। নাতালি বলেন, ‘লোকজন দান করুক আর না করুক, তাঁদের কাছে একটা বার্তা পৌঁছে দেওয়া সম্ভব হয়েছে।’

নিজের বয়স প্রসঙ্গে নাতালি বলেন, ‘একজন বয়স্ক নারী হিসেবে মানুষের কাছে এটা প্রমাণ করতে চেয়েছিলাম যে চাইলে আপনি নিজেকে চ্যালেঞ্জ ছুড়ে দিতে পারেন।’

শারীরিক কষ্ট উপেক্ষা করে এক হাজার কিলোমিটার দৌড় শেষ করার পরের অনুভূতি জানতে চাইলে নাতালি বলেন, ‘অ্যাডভেঞ্চার আর অভিজ্ঞতা, এটা সবচেয়ে মূল্যবান।’

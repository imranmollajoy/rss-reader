তুরাগ নদের তীরে রানাভোলা থেকে পশুর হাট সরিয়ে নিতে ঢাকা উত্তর সিটি করপোরেশনকে (ডিএনসিসি) চিঠি দিয়েছে বিআইডব্লিউটিএ। আজ বুধবার ঢাকা উত্তর সিটি করপোরেশনের প্রধান সম্পত্তি কর্মকর্তা মাহে আলমের কাছে এ চিঠি পাঠানো হয়েছে।

এ বিষয়ে টঙ্গী নদীবন্দরের সহকারী পরিচালক মোহাম্মদ শাহ আলম প্রথম আলোকে বলেন, ‘আমরা আজ সকালে হাটটি সরিয়ে নিতে ঢাকা উত্তর সিটি করপোরেশনের (ডিএনসিসি) প্রধান সম্পত্তি কর্মকর্তা মাহে আলমের কাছে চিঠি পাঠিয়েছি। ইতিমধ্যে চিঠি গ্রহণ করা হয়েছে। হাটটি সরানো হলে আমরা ঊর্ধ্বতন কর্তৃপক্ষের সঙ্গে কথা বলে পরবর্তী ব্যবস্থা নেব।’

বাংলাদেশি চলচ্চিত্রের ব্যবসা যখন রমরমা সময় পার করেছে, তখন এমন খবর হরহামেশাই পাওয়া যেত। কিন্তু দীর্ঘ সময় ধরে সারা দেশ থেকে গভীর রাতে সিনেমার প্রদর্শনী হওয়ার মতো কোনো খবর মিলছিল না। গতকাল এমন খবর পাওয়া গেল। এবারের ঈদে ছায়াবাণীসহ আরও ১০টি প্রেক্ষাগৃহে ‘তুফান’ সিনেমার বুকিং হয়েছে কামাল হোসেনের মাধ্যমে।

তিনি বলেন, ‘সন্ধ্যা ৬টা ও রাত ৯টার শোতেও দর্শকের উপচে পড়া ভিড় ছিল। এই দুই শোতে অনেক দর্শক ছবিটি দেখতে না পেরে ফিরে গেছেন। আবার অনেক স্থানীয় দর্শক অপেক্ষা করছিলেন, যে করেই হোক ছবিটি তাঁরা দেখবেনই। পুলিশ এনেও লোকজন সরাতে পারিনি। স্থানীয় লোকজনকে কোনোভাবেই সরানো যাচ্ছিল না। তাঁরা দেখবেনই। এদিকে সারা দিন দর্শকের ভিড় সামাল দিতে আমাদের কর্মচারীরাও ক্লান্ত হয়ে পড়েছিলেন। তাই আমরা প্রথমে সিদ্ধান্ত নিইনি যে রাত ১২–৩টা শো চালাব। স্থানীয় লোকজন ও প্রশাসনের অনুরোধে একটা শো দিতে হয়। তাঁদের দেখাই। বাধ্য হয়েছি ১২–৩টা শো চালু করতে।’

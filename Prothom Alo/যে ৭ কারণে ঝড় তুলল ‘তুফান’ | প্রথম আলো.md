**টিজার, গান, ট্রেলারে বাজিমাত  
**টিজার, গান থেকে ট্রেলার—‘তুফান’-এর প্রতিটি কনটেন্ট নিয়ে অন্তর্জালে যেভাবে আলোচনা হয়েছে, রিলস, টিকটক ভিডিও হয়েছে; সাম্প্রতিক আর কোনো ঢাকাই সিনেমার ক্ষেত্রে সেটা দেখা যায়নি। প্রথমে মুক্তি পায় ‘তুফান’-এর টিজার। এরপর একে একে আসে দুটি গান ‘লাগে উরাধুরা’, ‘তুফান এল রে’। সর্বশেষ মুক্তির এক দিন আগে পূর্বঘোষণা ছাড়াই আসে ট্রেলার। প্রতিটি কনটেন্টই ইতিবাচক প্রতিক্রিয়া পেয়েছে, দেশি দর্শকেরা তো বটেই, ভারতীয় ইউটিউবাররাও ভূয়সী প্রশংসা করেছেন।

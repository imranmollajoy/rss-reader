পুতিনের উত্তর কোরিয়া সফরকে ইতিবাচকভাবে নিচ্ছে না দক্ষিণ কোরিয়া ও যুক্তরাষ্ট্র। পুতিনের এ সফর নিয়ে গত শুক্রবার মার্কিন উপ-রাষ্ট্রমন্ত্রী কার্ট ক্যাম্পবেলের সঙ্গে ফোনে কথা বলেছেন দক্ষিণ কোরিয়ার ভাইস পররাষ্ট্রমন্ত্রী কিম হং-কিউন। দক্ষিণ কোরিয়ার শঙ্কা, পুতিনের সফরের ফলে মস্কো ও পিয়ংইয়ংয়ের মধ্যে সামরিক সহযোগিতা বাড়বে, যা জাতিসংঘের প্রস্তাবের লঙ্ঘন।

উত্তর কোরিয়া সফর শেষে বৃহস্পতি ও শুক্রবার (১৯ ও ২০ জুন) ভিয়েতনাম সফরে যাবেন পুতিন। পুতিনের উত্তর কোরিয়া ও ভিয়েতনাম সফরের কথা কিছুদিন ধরে শোনা যাচ্ছিল। তবে এত দিন পর্যন্ত দিনক্ষণ ঘোষণা করা হয়নি।

**৫.**  
পূর্ণকালীন ছাত্রত্ব না থাকলে (এমএস/এমএসসি, এমফিল ও পিএইচডি যে পর্যায়েরই হোক) আবেদনের যোগ্য হবেন না। খণ্ডকালীন বা সান্ধ্যকালীন ছাত্রত্ব গ্রহণযোগ্য হবে না। এমএস/এমএসসি পর্যায়ে নবায়নের কোনো সুযোগ নেই।

**৬.** চাকরিজীবীরা কেবল এমফিল ও পিএইচডি পর্যায়ের ফেলোশিপের জন্য আবেদন করতে পারবেন। অফিসের অনুমতি না নিয়ে ভর্তি হয়ে থাকলে তিনি আবেদনের যোগ্য হবেন না।

**৭.** ‘অন্য কোনো সরকারি/স্বায়ত্তশাসিত/বেসরকারি প্রতিষ্ঠান হতে শিক্ষা/গবেষণার জন্য কোনো প্রকার ফেলোশিপ/অনুদান গ্রহণ করেন না’ মর্মে ৩০০ টাকার নন-জুডিশিয়াল স্ট্যাম্পে ঘোষণাসহ নির্ধারিত বাক্যসংবলিত অঙ্গীকারনামা স্ক্যান কপি আবেদনপত্রের সঙ্গে সংযুক্ত/আপলোড করতে হবে। অঙ্গীকারনামার নমুনা ওয়েবসাইটে (<a href="https://www.most.gov.bd" target="_blank" rel="nofollow">www.most.gov.bd</a>) পাওয়া যাবে।

**৮.** এমএস/এমএসসি কোর্সে অধ্যয়নরত শিক্ষার্থীদের এসএসসি ও এইচএসসি উভয় পরীক্ষায় জিপিএ ন্যূনতম ৪ দশমিক ৫ (স্কেল-৫)/প্রথম বিভাগ এবং স্নাতক পর্যায়ে জিপিএ ন্যূনতম ৩ দশমিক ৪ (স্কেল-৪)/৪.২৫ (স্কেল-৫)/প্রথম শ্রেণি থাকতে হবে। আবেদনের শেষ তারিখে বয়স অনূর্ধ্ব ৩০ বছর হতে হবে।

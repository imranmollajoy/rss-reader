**বাটন নেভিগেশন**

স্মার্টফোনে সাধারণত সোয়াইপ করে হোমস্ক্রিনে প্রবেশের পাশাপাশি সম্প্রতি ব্যবহার করা অ্যাপ চালুসহ পুরোনো পেজে ফিরে যাওয়া যায়। এটি বেশ সুবিধাজনক হলেও বয়োজ্যেষ্ঠদের অনেকেই স্বাচ্ছন্দ্যে ব্যবহার করতে পারেন না। এ সমস্যা সমাধানে ফোনে সোয়াইপ নেভিগেশনের বদলে বাটন নেভিগেশন ব্যবহার করা যেতে পারে। বাটন নেভিগেশন চালু করতে ফোনের সেটিংস অ্যাপে প্রবেশ করে সিস্টেম অপশন থেকে ‘জেশ্চারস’-এ ক্লিক করে বাটন নেভিগেশন নির্বাচন করতে হবে।

**কি-বোর্ড বাটনের আকার বড় করা**

কি-বোর্ডের বাটনের আকার ছোট থাকলে অনেকের লিখতে সমস্যা হয়। কারণ, তখন বিভিন্ন বাটন খুব কাছাকাছি থাকায় বিভিন্ন অক্ষর সহজে খুঁজে পাওয়া যায় না। বয়োজ্যেষ্ঠদের এ সমস্যা বেশি হয়ে থাকে। ফোনের কি-বোর্ড বাটনের আকার বড় করে এ সমস্যার সমাধান করা সম্ভব। রিসাইজ অপশনে প্রবেশ করে সহজেই জি-বোর্ড, কি-বোর্ড বাটনের আকার বড় করা যায়।

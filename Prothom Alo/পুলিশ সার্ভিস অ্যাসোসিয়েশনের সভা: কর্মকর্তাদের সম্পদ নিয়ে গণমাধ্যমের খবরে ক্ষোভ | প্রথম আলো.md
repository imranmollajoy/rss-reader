বৈঠক–সংশ্লিষ্ট একাধিক সূত্র থেকে জানা গেছে, ব্যক্তি ধরে প্রতিবেদন করতে গিয়ে পুলিশ বাহিনীকে আক্রান্ত করার চেষ্টা করছে বলে বৈঠকে কেউ কেউ মত দেন। এমন মতও এসেছে যে গণমাধ্যমে প্রকাশিত খবরে পুলিশ বাহিনী নয়, ব্যক্তি আক্রান্ত হচ্ছে।

বৈঠকে একজন পুলিশ কর্মকর্তা দাবি তোলেন, যাঁরা পুলিশের বিরুদ্ধে প্রতিবেদন করছেন, তাঁদের বিরুদ্ধে ব্যবস্থা নেওয়া হোক। আরেকজন পুলিশ কর্মকর্তা বলেন, পুলিশের বিরুদ্ধে যাঁরা দাঁড়িয়েছেন, তাঁরা জামায়াত ও বিএনপির।

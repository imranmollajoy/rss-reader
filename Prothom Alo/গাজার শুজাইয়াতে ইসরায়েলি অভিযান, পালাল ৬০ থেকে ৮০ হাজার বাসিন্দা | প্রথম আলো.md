ওসিএইচএ-এর প্রতিবেদনে আরও বলা হয়, ১ জুন থেকে ২৭ জুন পর্যন্ত উত্তরাঞ্চলীয় গাজায় ১০১টি মানবিক সহায়তা কার্যক্রম চালানোর পরিকল্পনা করেছিল তারা। তবে ইসরায়েলি বাহিনী তাদের মাত্র ৪৯টি কার্যক্রম পরিচালনায় সহযোগিতা করেছে।

গত ৭ অক্টোবর ফিলিস্তিনের স্বাধীনতাকামী সশস্ত্র সংগঠন হামাস ইসরায়েলের দক্ষিণাঞ্চলে হামলা চালায়। ওই হামলায় ১ হাজার ১৩৯ জন নিহত হন। হামাসের হামলার জবাবে সেদিন থেকেই গাজা উপত্যকায় হামলা শুরু করে ইসরায়েল। গাজার স্বাস্থ্য মন্ত্রণালয়ের হিসাব অনুসারে, যুদ্ধে এ পর্যন্ত কমপক্ষে ৩৭ হাজার ৭৬৫ জন নিহত হয়েছে। আহত হয়েছে ৮৬ হাজার ৪২৯ জন।

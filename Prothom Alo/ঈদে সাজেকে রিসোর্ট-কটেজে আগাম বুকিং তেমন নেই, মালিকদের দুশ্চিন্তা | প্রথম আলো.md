সাজেক হিল ভিউ রিসোর্টের মালিক ইন্দ্রো জিৎ চাকমা বলেন, ‘এবার ঈদুল আজহার ছুটিতে আমার রিসোর্টের এখনো কোনো কক্ষ ভাড়া হয়নি। অথচ অন্যান্য বছর অনেক আগে থেকে আগাম বুকিং হয়ে যেত। এবার অবস্থা খুব একটা ভালো দেখা যাচ্ছে না। তবে ঈদের ছুটির শেষে পরের সাপ্তাহিক ছুটির অনেকের আগাম বুকিং হচ্ছে। ঈদের ছুটিতে কক্ষ ভাড়া না হওয়ায় পুঁজি চলে যাবে।’

এদিকে গত এপ্রিলে ঈদুল ফিতরের ছুটিতে সাজেক রুইলুই ভ্যালির ১১২টি রিসোর্ট-কটেজের সব কক্ষ ১০ দিন আগে আগাম বুকিং হয়ে যায়। যাঁরা বুকিং ছাড়া সাজেকে ভ্রমণ করতে যান, তাঁরা বিপদে পড়েন। আগাম বুকিং না দিয়ে পাঁচ শতাধিক পর্যটক সাজেক ভ্যালিতে যান। এর মধ্যে তিন শতাধিক পর্যটক ফিরে যান। যাঁরা ফেরত যাননি, তাঁরা স্থানীয় বাসিন্দাদের বাড়িঘরে, বারান্দা, অসমাপ্ত রিসোর্ট-কটেজ ও রাস্তায় ঘুরে রাত কাটিয়েছেন।

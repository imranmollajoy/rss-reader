সাফ নারী চ্যাম্পিয়নশিপ ধরে রাখার চ্যালেঞ্জ বাংলাদেশ নারী ফুটবল দলের সামনে। টুর্নামেন্ট চলবে ১৭-৩০ অক্টোবর কাঠমান্ডুতে। সাফের শিরোপা ধরে রাখার প্রস্তুতির অংশ হিসেবে বাংলাদেশ নারী দল এ মাসের শুরুতে ঘরের মাঠে দুটি প্রীতি ম্যাচ খেলেছে নিজেদের চেয়ে ১০০ ধাপ এগিয়ে থাকা শক্তিশালী চায়নিজ তাইপের সঙ্গে। দুই ম্যাচে বাংলাদেশের হার <a href="https://www.prothomalo.com/sports/football/nl96z4g9lp" target="_blank">৪-০</a> ও <a href="https://www.prothomalo.com/sports/football/ksf89m4dtt" target="_blank">১-০ গোলে</a>।

আগামী ১১ ও ১৪ জুলাই আরও দুটি প্রীতি ম্যাচ খেলবে বাংলাদেশের মেয়েরা। ফিফা উইন্ডোতে থিম্পুর চাংলিমাথান স্টেডিয়ামে এবার প্রতিপক্ষ ভুটান। আজ বাফুফের নারী কমিটির এক অনলাইন সভায় ভুটানে দল পাঠানোর সিদ্ধান্ত হয়েছে। সর্বশেষ ২০২২ সালে নেপালে অনুষ্ঠিত সাফ চ্যাম্পিয়নশিপের সেমিফাইনালে ভুটানকে বাংলাদেশ গুঁড়িয়ে দিয়েছিল ৮-০ গোলে।

মার্কিন ভাষাবিদ ও অধিকারকর্মী নোয়াম চমস্কি গতকাল মঙ্গলবার ব্রাজিলের সাও পাওলোর হাসপাতাল থেকে ছাড়া পেয়েছেন। পরিবারের পক্ষ থেকে বলা হয়েছে, বাড়িতেই তাঁর চিকিৎসা চলবে।২০২৩ সালের জুনে যুক্তরাষ্ট্রে বসে একটি বড় ধরনের স্ট্রোকে আক্রান্ত হন চমস্কি। অবস্থা কিছুটা ভালো হলে তাঁকে একটি অ্যাম্বুলেন্স জেটে (উড়োজাহাজ) করে ব্রাজিলে নেওয়া হয়। স্ত্রী ভ্যালেরিয়া চমস্কির জন্মভূমি ব্রাজিল। দেশটির সাও পাওলোর একটি হাসপাতালে চিকিৎসা নিচ্ছিলেন তিনি।

৯৫ বছর বয়সী চমস্কির মৃত্যুর গুঞ্জন সম্পর্কে তাঁর স্ত্রী ভ্যালেরিয়া বার্তা সংস্থা এএফপিকে ই-মেইলে বলেন, ‘এটা মিথ্যা। তিনি (চমস্কি) ভালো আছেন।’

গত সপ্তাহে ব্রাজিলের সংবাদপত্র ফোলহা দে এস পাওলো চমস্কির শারীরিক অবস্থা নিয়ে একটি প্রতিবেদন প্রকাশ করে।

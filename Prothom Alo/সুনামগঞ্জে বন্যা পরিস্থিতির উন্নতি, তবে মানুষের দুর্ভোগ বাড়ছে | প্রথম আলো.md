সুনামগঞ্জ শহরে অনেক মানুষের বসতঘর, ব্যবসাপ্রতিষ্ঠান, শিক্ষাপ্রতিষ্ঠানে পানি আছে। যাঁদের বসতঘরে পানি, তাঁরা আছেন বেশি কষ্টে। অনেকেই ঠাঁই নিয়েছেন আত্মীয়স্বজনদের বাড়িতে। কেউবা পরিবার নিয়ে উঠেছেন হোটেলে। আবার কেউ কেউ আছেন আশ্রয়কেন্দ্রে।

শহরের উকিলপাড়ার পৌরসভার ২ নম্বর ওয়ার্ডের বাসিন্দা সৈয়দ ইয়াসিনুর রশিদ বলেন, গত দুই দিনে পানি কমেছে। তবে পানি ধীরে কমছে। পরিস্থিতির উন্নতি হওয়ায় মানুষের মনে স্বস্তি ফিরেছে।

বন্যা পরিস্থিতির সার্বিক উন্নতির কথা জানিয়ে জেলা প্রশাসক মোহাম্মদ রাশেদ ইকবাল চৌধুরী বলেন, পর্যাপ্ত ত্রাণসামগ্রী আছে। ত্রাণ বিতরণ হচ্ছে। আশ্রয়কেন্দ্রে শুকনো খাবার, রান্না করা খাবারের ব্যবস্থা করা হচ্ছে।

মঙ্গলবার এক বিবৃতিতে এ তথ্য জানিয়েছে নেদারল্যান্ডসের দ্য হেগভিত্তিক আদালতটি। তাতে বলা হয়েছে, ২০২২ সালের অক্টোবর থেকে ২০২৩ সালের মার্চ পর্যন্ত ইউক্রেনে বিভিন্ন বেসামরিক লক্ষ্যবস্তুতে হামলার জন্য শোইগু ও গেরাসিমভ দায়ী—তা বিশ্বাস করার যৌক্তিক কারণ রয়েছে।

আন্তর্জাতিক অপরাধ আদালতের এই সিদ্ধান্তের পর ইউক্রেনের প্রেসিডেন্ট ভলোদিমির জেলেনস্কি বলেছেন, ‘এসব হামলার পরিকল্পনা ও বাস্তবায়নের সঙ্গে জড়িত সব অপরাধীদের অবশ্যই জানা উচিত—ন্যায়বিচার একদিন করা হবেই। আর আমরা আশা করি, তাঁদের কারাগারে দেখতে পাব।’

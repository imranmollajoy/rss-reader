বাংলাদেশের বিভিন্ন পল্লি এলাকায় কৃষিজমি নষ্ট করে অসংখ্য দামি ও বিলাসবহুল রিসোর্ট গড়ে উঠেছে এখন। এসব রিসোর্টের অধিকাংশই অবৈধ টাকায় নির্মিত হচ্ছে বলে অনেকে ধারণা করে থাকেন। এসব রিসোর্টে এক দিনের থাকার খরচ কয়েক হাজার থেকে শুরু করে লাখ টাকার ওপর।

এ দেশের বেশির ভাগ মানুষ দরিদ্র। একটু কম দামে চাল-ডাল কেনার জন্য যাঁদের টিসিবির ট্রাকের পেছনে ঘণ্টার পর ঘণ্টা লাইনে দাঁড়াতে হয়, সেখানে এসব রিসোর্ট কাদের অবকাশযাপনের জন্য নির্মাণ করা হচ্ছে? প্রকৃত ব্যবসার উদ্দেশ্যে কি এগুলো নির্মাণ করা হচ্ছে?

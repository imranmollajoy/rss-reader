এসআই ফজলে রাব্বি বলেন, হাসপাতালের গেটে বাচ্চু মিয়াকে রেখেই পালিয়ে যান পরিবারের সদস্যরা। পরে তাঁরা ওই বাড়িতে গিয়ে তালাবদ্ধ দেখতে পান। স্থানীয় লোকজনের সঙ্গে কথা বলে মনে হয়েছে, বাচ্চু মিয়াকে মারধরে অংশ নিয়েছেন পরিবারটির পাঁচ থেকে ছয়জন সদস্য।

জানতে চাইলে নরসিংদী সদর হাসপাতালের আবাসিক চিকিৎসা কর্মকর্তা (আরএমও) মাহমুদুল কবির বাসার বলেন, দুজনের লাশ হাসপাতাল মর্গে রাখা হয়েছে। তাঁদের শরীরে আঘাতের চিহ্ন আছে। এরই মধ্যেই দুজনের লাশের ময়নাতদন্ত সম্পন্ন হয়েছে।

নরসিংদীর অতিরিক্ত পুলিশ সুপার (অপরাধ) অনির্বাণ চৌধুরী বলেন, পুলিশি তদন্ত শুরু হয়েছে। পৃথক দুটি হত্যাকাণ্ডে যারাই জড়িত, তাদের চিহ্নিত করে আইনের আওতায় আনা হবে।

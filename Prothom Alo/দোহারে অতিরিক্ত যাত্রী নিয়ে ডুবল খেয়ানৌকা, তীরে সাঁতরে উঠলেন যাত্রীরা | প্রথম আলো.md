জয়পাড়া বাজার বণিক সমিতির সাধারণ সম্পাদক দেলোয়ার মাঝি প্রথম আলোকে বলেন, নৌকাডুবির ঘটনায় তেমন কেউ হতাহত হননি। নদীটি ছোট হওয়ায় সবাই সাঁতরে তীরে উঠে আসেন। নদীতে পানি কম থাকায় বড় কোনো ক্ষয়ক্ষতি হয়নি।

স্থানীয় লোকজন ও নৌকার যাত্রীরা জানান, আজ বৃহস্পতিবার জয়পাড়া বাজারের সাপ্তাহিক হাটবার ছিল। ওই বাজারের দক্ষিণ পাড়ে নদীর ওপারে বিদ্যালয়ের মাঠে কোরবানির পশুর হাট বসেছে। এ জন্য খেয়া নৌকা দিয়ে অন্তত ৪০ জন যাত্রী নদীর ওপারে পশুর হাটে যাচ্ছিলেন। অনেকের কাছে কোরবানির পশু কেনার টাকা ছিল। তাঁদের মধ্যে কেউ কেউ টাকা ও মালামাল খুইয়েছেন বলে ভুক্তভোগী কয়েকজন জানিয়েছেন।

সংবাদ সম্মেলেনে পুলিশ সুপার মোহাম্মদ মোর্শেদ আলম বলেন, কিশোরীকে ধর্ষণের পর হত্যার ঘটনায় গ্রেপ্তার ওই কিশোর পর্নো ভিডিওতে আসক্ত ছিল। তার ব্যক্তিগত মুঠোফোনে অনেক পর্নো ভিডিও সংরক্ষিত পাওয়া যায়। কিশোরী গোসল করে পুকুরপাড়ে কাপড় পরিবর্তনের সময় ওই কিশোর দেখে ফেলে। পরে কিশোরীকে পুকুরের পাশে পাটখেতে নিয়ে ধর্ষণ করে ওই কিশোর।

পুলিশ সুপার আরও বলেন, ওই কিশোরী ঘটনাটি তার বাবা-মাকে বলে দেবে বলে জানায়। তখন ওই কিশোর ঘটনাটি কাউকে বলতে মানা করে। কিন্তু কিশোরী তার বাবা-মাকে বলে দেবে বলে সাফ জানিয়ে দেয়। এতে ওই কিশোর ক্ষুব্ধ হয়ে কিশোরীর পরনের লাল রঙের সালোয়ার দিয়ে তার গলায় পেঁচিয়ে শ্বাসরোধে হত্যা করে। পরে ওই কিশোর বাড়িতে এসে তার বাবাকে বিষয়টি জানায়। তার বাবা তাকে গালমন্দ করেন। পরে তার বাবা ঘটনাটিকে ভিন্ন খাতে প্রবাহিত করার চেষ্টা করেন।

কূটনীতিকেরা আরও বলেছেন, হাঙ্গেরির প্রধানমন্ত্রী ভিক্টর অরবানও সম্মেলনে ভন ডার লেনের বিপক্ষে ভোট দিয়েছেন। তিনি কাল্লাসকেও ভোট দেননি।

বৃহস্পতিবার অনুষ্ঠিত সম্মেলনে ইউক্রেনের সঙ্গে নিরাপত্তাবিষয়ক একটি সমঝোতা চুক্তি স্বাক্ষর করেছে ইইউ। রাশিয়ার বিরুদ্ধে ইউরোপীয় ইউনিয়নের প্রতিরক্ষাব্যবস্থা কীভাবে জোরদার করা হবে, তা নিয়ে সম্মেলনে বিতর্ক হয়েছে। আগামী পাঁচ বছরে ইইউর অগ্রাধিকারের ক্ষেত্রগুলো কী হবে, তা নিয়েও ইউরোপীয় ইউনিয়নের নেতারা সম্মত হয়েছেন।

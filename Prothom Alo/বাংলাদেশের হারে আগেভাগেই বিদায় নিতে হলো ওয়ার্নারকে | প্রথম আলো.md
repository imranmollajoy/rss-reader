তবে ‘স্যান্ডপেপার কেলেঙ্কারি’ ও সংখ্যা ছাপিয়ে লোকে সম্ভবত বেশি করে মনে রাখবেন সেই ওয়ার্নারকে—৫ ফুট ৫ ইঞ্চি উচ্চতার গাট্টাগোট্টা শরীরটাই ভাষা পাল্টে ফেলে ক্রিকেট মাঠে। মনে হয়, গাট্টাগোট্টা শরীরে কোনো মুষ্টিযোদ্ধা অহর্নিশ প্রতিপক্ষকে পাঞ্চ করছেন। কেউ কেউ বাইবেলের ডেভিডকেও স্মরণ করতে পারেন। কিন্তু ব্যাট হাতে ওয়ার্নার তো আসলে ওই ছোট্ট শরীর ফুঁড়ে বেরিয়ে আসা এক গোলিয়াথ—দৈত্য!

ওয়ার্নারকে বিদায়ী সম্ভাষণ জানাত গিয়ে অস্ট্রেলিয়ান পেসার জশ হ্যাজলউড বলেছেন, ‘এটা (ক্যারিয়ার) অবিশ্বাস্য। আমরা অবশ্যই তাকে মিস করব, মাঠ ও মাঠের বাইরেও। তিন সংস্করণেই অসাধারণ ক্যারিয়ার।’

শুধু বিদায়টাই অসাধারণ হলো না।

আয়োজনটি পাওয়ার্ড বাই বিকাশ এবং সহযোগিতায় কনকর্ড গ্রুপ, ফ্রেশ, বহুব্রীহি, সানকুইক, কনকা-গ্রে, মিউচুয়াল ট্রাস্ট ব্যাংক পিএলসি, বার্জার পেইন্টস বাংলাদেশ লিমিটেড, ইউসিএসআই ইউনিভার্সিটি বাংলাদেশ শাখা ক্যাম্পাস, ইউনিভার্সিটি অব লিবারেল আর্টস বাংলাদেশ, এটিএন বাংলা ও প্রথম আলো বন্ধুসভা।

দিনব্যাপী এ আয়োজনে পুরো পার্ক ঘোরার পাশাপাশি থাকছে সাংস্কৃতিক পর্ব, তারকা ও বিশিষ্টজনদের সঙ্গে মতবিনিময়ের সুযোগ। সকাল ৯টার দিকে শুরু হয় আনুষ্ঠানিকতা। তবে ৮টা থেকেই শিক্ষার্থীরা ভিড় করে প্রবেশফটকের সামনে। বৃষ্টি উপেক্ষা করেই তারা আসতে থাকে আনন্দ-উচ্ছ্বাসে মেতে উঠতে। কেউ এসেছিল বন্ধুদের সঙ্গে, কেউ আবার মা–বাবার সঙ্গে।

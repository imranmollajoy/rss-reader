আহত ব্যক্তিদের মধ্যে ৯ জনকে মাদারীপুর ২৫০ শয্যা জেলা হাসপাতালে চিকিৎসা দেওয়া হয়েছে। তাঁরা হলেন সদর উপজেলার মস্তফাপুর ইউনিয়নের দক্ষিণ খাকছাড়া এলাকার শাহীন মাতুব্বর, আলেয়া বেগম, সাইদুর মাতুব্বর, খবির মাতুব্বর এবং ঘটমাঝি ইউনিয়নের নুরনাহার বেগম, আকু খালাসি, মনির খালাসি, বুলবুল চৌকিদার ও মিলন শেখ।

হাসপাতালটির জরুরি বিভাগের চিকিৎসক অখিল সরকার প্রথম আলোকে বলেন, মারামারিতে আহত নয়জনের মধ্যে সাতজনকে ভর্তি করা হয়েছে। তাঁদের মধ্যে দুজনকে উন্নত চিকিৎসার জন্য ফরিদপুর মেডিকেল কলেজ হাসপাতালে পাঠানো হয়েছে। সবার শরীরে ধারালো অস্ত্রের আঘাত আছে।

\[এর আগের প্রকাশিত লেখা: <a href="https://www.prothomalo.com/education/study/gkqxnnhiac" target="_blank">অর্থ ও অন্বয়গতভাবে ক্রিয়া বিশেষণের শ্রেণিবিভাগ</a> \]

**বাক্যের নির্দেশানুসারে রূপান্তর করো।**

**প্রশ্ন:** হৈমন্তী কোনো কথা বলিল না। (অস্তিবাচক)

**উত্তর:** হৈমন্তী চুপ করিয়া রহিল।

**প্রশ্ন:** ফুলটি খুব সুন্দর। (বিস্ময়বোধক)

**উত্তর:** বাহ্​, ফুলটি কী সুন্দর!

**প্রশ্ন:** আমরা নড়লাম না। (অস্তিবাচক)

**উত্তর:** আমরা অনড় রইলাম।

**প্রশ্ন:** মিথ্যাবাদীকে সবাই অপছন্দ করে। (নেতিবাচক)

**উত্তর:** মিথ্যাবাদীকে কেউ পছন্দ করে না।

**প্রশ্ন:** হৈম তাহার অর্থ বুঝিল না। (অস্তিবাচক)

**উত্তর:** হৈম তাহার অর্থ বুঝিতে ব্যর্থ হইল।

**প্রশ্ন:** আত্মাকে চিনলেই আত্মনির্ভরতা আসে। (জটিল)

**উত্তর:** যখনই আত্মাকে চেনা যায়, তখনই আত্মনির্ভরতা আসে।

**প্রশ্ন:** যার ভেতরে ভয়, সে–ই বাইরে ভয় পায়। (সরল)

**উত্তর:** ভেতরের ভয় থাকলেই বাইরে ভয় পায়।

**প্রশ্ন:** এই আত্মনির্ভরতা যেদিন সত্যি সত্যি আসবে, সেই দিনই আমরা স্বাধীন হব। (সরল)

**উত্তর:** আমাদের মধ্যে সত্যি সত্যি আত্মনির্ভরতা এলেই আমরা স্বাধীন হব।

**প্রশ্ন:** যদি পরিশ্রম করো, তাহলে ফল পাবে। (যৌগিক)

**উত্তর:** পরিশ্রম করো এবং ফল পাবে।

**প্রশ্ন:** যাদের বুদ্ধি নেই, তারাই এ কথা বিশ্বাস করবে। (সরল)

**উত্তর:** বুদ্ধিহীনরাই এ কথা বিশ্বাস করবে।

**প্রশ্ন:** দৃশ্যটি বড়ই সুন্দর। (বিস্ময়সূচক)

**উত্তর:** বাহ্​, কী সুন্দর দৃশ্য!

**প্রশ্ন:** ইহারা অন্য জাতের মানুষ। (নেতিবাচক)

**উত্তর:** ইহারা অন্য জাতের মানুষ না হইয়া পারে না।

**প্রশ্ন:** আমি বহু কষ্টে শিক্ষা লাভ করেছি। (যৌগিক)

**উত্তর:** আমি বহু কষ্ট করেছি এবং শিক্ষা লাভ করেছি।

**প্রশ্ন:** বিদ্বান হলেও তার অহংকার নেই। (যৌগিক)

**উত্তর:** তিনি বিদ্বান এবং তার অহংকার নেই।

**প্রশ্ন:** শাহানার স্বাস্থ্য ভালো। (নেতিবাচক)

**উত্তর:** শাহানার স্বাস্থ্য খারাপ নয়।

**প্রশ্ন:** আমরা পৌঁছে খবর পেলাম জাহাজ ছেড়ে চলে গেছে। (জটিল)

**উত্তর:** আমরা যখন পৌঁছলাম, তখন খবর পেলাম জাহাজ চলে গেছে।

**প্রশ্ন:** কী ভয়ংকর ঘটনা! (নির্দেশাত্মক)

**উত্তর:** ঘটনাটি ভয়ংকর।

**প্রশ্ন:** অনুগ্রহ করে সব খুলে বলুন। (যৌগিক)

**উত্তর:** অনুগ্রহ করুন এবং সব খুলে বলুন।

**প্রশ্ন:** মানুষটা সমস্ত রাত খেতে পাবে না। (প্রশ্নবাচক)

**উত্তর:** মানুষটা সমস্ত রাত খেতে পাবে কি?

**প্রশ্ন:** ধর্ম আমাদের ইসলাম কিন্তু প্রাণের ধর্ম আমাদের তারুণ্য। (সরল)

**উত্তর:** ধর্ম আমাদের ইসলাম হলেও প্রাণের ধর্ম তারুণ্য।

**প্রশ্ন:** বাড়িটা তারা দখল করেছে। (নেতিবাচক)

**উত্তর:** এমন নয় যে বাড়িটা তারা দখল করেনি।

**প্রশ্ন:** এখনই ডাক্তার ডাকা উচিত। (অনুজ্ঞা)

**উত্তর:** এখনই ডাক্তার ডাকো।

**প্রশ্ন:** দেখি, সে বিছানায় নাই। (অস্তিবাচক)

**উত্তর:** দেখি, সে বিছানায় অনুপস্থিত।

**প্রশ্ন:** কীর্তিমানের মৃত্যু নেই। (জটিল)

**উত্তর:** যিনি কীর্তিমান, তাঁর মৃত্যু নেই।

**মোস্তাফিজুর রহমান, ***শিক্ষক, *বীরশ্রেষ্ঠ নূর মোহাম্মদ পাবলিক কলেজ, ঢাকা

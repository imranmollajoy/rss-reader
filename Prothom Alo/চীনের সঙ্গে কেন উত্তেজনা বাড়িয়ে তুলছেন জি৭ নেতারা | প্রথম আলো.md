বেইজিং ইইউর এই পদক্ষেপের নিন্দা জানিয়ে বলেছে, এটা ‘নগ্ন সংরক্ষণবাদী আচরণ’। বিশ্ব বাণিজ্য সংস্থায় (ডব্লিউটিও) এ নিয়ে মামলার অধিকার রয়েছে চীনের।

ইতিমধ্যে গত সপ্তাহে চীনের তৈরি ইলেকট্রিক গাড়িতে ১০০ শতাংশসহ সবুজ প্রযুক্তির পণ্য আমদানির ওপর শুল্ক অনেকটা বাড়িয়েছে যুক্তরাষ্ট্র। এ সময় প্রেসিডেন্ট বাইডেন বেইজিংয়ের বিরুদ্ধে ‘প্রতারণারও’ অভিযোগ এনেছেন।

আজকের বৈঠকে চীনে গ্যালিয়াম, জার্মেনিয়াম ও গ্রাফাইট রপ্তানির ওপর বিধিনিষেধ আরোপের ব্যাপারে আলোচনা হচ্ছে। টেলিযোগাযোগ ও ইলেকট্রিক গাড়ির শিল্পে এই খনিজ পদার্থ খুবই দরকারি।

চীনের ওপর এসব বিধিনিষেধ সে দেশে আন্তর্জাতিক সরবরাহব্যবস্থাকে ব্যাপক ঝুঁকির মধ্যে ফেলতে পারে বলে আশঙ্কা করা হচ্ছে। আশঙ্কা করা হচ্ছে, ভবিষ্যতে চীনের ইলেকট্রনিক পণ্য উৎপাদনে জরুরি এমন আরও অনেক পণ্যের কাঁচামালের ওপর বিধিনিষেধ আরোপ করা হতে পারে।

বিশ্লেষকেরা সতর্ক করে বলেন, চীনের বিরুদ্ধে এমন পদক্ষেপ নেওয়া হলে অদূর ভবিষ্যতে সরবরাহব্যবস্থায় ঘাটতি দেখা দেবে, এতে বিশ্ববাজারে অনেক পণ্যের দাম বেড়ে যাবে। কারণ, পশ্চিমা বিশ্ব নানা পদক্ষেপ নিলে চীনও বসে থাকবে না। তারাও পাল্টা ব্যবস্থা নেবে।

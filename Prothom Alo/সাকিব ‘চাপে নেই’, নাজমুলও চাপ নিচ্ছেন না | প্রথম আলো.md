সাকিব আল হাসান—২ ইনিংসে ১১ রান, ৪ ওভারে উইকেটশূন্য।  
নাজমুল হোসেন—২ ইনিংসে ২১ রান।

বিশ্বকাপের গ্রুপ পর্বে প্রথম দুই ম্যাচে সাকিব, নাজমুলের পারফরম্যান্স। ব্যাটে-বলে কোনোটিতেই নামের প্রতি সুবিচার করতে পারেননি সাকিব। প্রত্যাশা মেটাতে পারেননি অধিনায়ক নাজমুলও। দলের গুরুত্বপূর্ণ ক্রিকেটার হিসেবে বিশ্বকাপের মঞ্চে এমন অনুজ্জ্বল পারফরম্যান্সে কি একটু হলেও চাপে আছেন তাঁরা?

নাজমুল বলেন, ‘না’। সাকিব নাকি একদমই চাপে নেই। সাকিব শিগগিরই ঘুরে দাঁড়াবেন, সেটিও বলতে চান না অধিনায়ক। কারণ, তিনি মনে করেন, সাকিব ছন্দেই আছেন। সঙ্গে অধিনায়ক বলেছেন, নিজের ব্যাটিং ভালো না হলেও চাপে নেই তিনিও।

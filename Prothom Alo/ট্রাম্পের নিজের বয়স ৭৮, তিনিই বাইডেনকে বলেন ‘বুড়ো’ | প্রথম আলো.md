জো বাইডেনের চলাফেরার ক্ষেত্রে কিছু সমস্যা প্রসঙ্গে আমেরিকান বিশ্ববিদ্যালয়ের সরকারবিষয়ক প্রভাষক ম্যাথু ফস্টার বলেন, শারীরিক সক্ষমতার ক্ষেত্রে উল্লেখযোগ্য কিছু পার্থক্য চোখে পড়ে। কারণ, বাইডেনের কিছু নির্দিষ্ট নিয়ম মেনে চলতে হয়। কিন্তু ট্রাম্পের ক্ষেত্রে কাজের সময়ের ধরাবাঁধা নিয়ম নেই। তিনি জনসমক্ষে বেশি থাকেন। তিনি যখন সমর্থকদের সামনে ভাষণ দেন তখন দীর্ঘক্ষণ, অসংলগ্ন অনেক আবেগনির্ভর কথাবার্তা বলেন।

গত রোববার লাস ভেগাসের এক নির্বাচনী অনুষ্ঠানে ট্রাম্প তাঁর বক্তব্যে বিভিন্ন বিষয়ের অবতারণা করেন। তা নিয়ে ডেমোক্র্যাটদের মধ্যে হাসাহাসি চলছে। এ ছাড়া ট্রাম্প সম্প্রতি তুরস্ক ও হাঙ্গেরির নেতাদের চিনতে গুলিয়ে ফেলেছিলেন। বিশ্বযুদ্ধ নিয়ে ভুলভাল মন্তব্য করেছেন। এ ছাড়া বাইডেনকে যে শারীরিক পরীক্ষার মধ্য দিয়ে যেতে হয়, ফাস্ট ফুড লাভার ট্রাম্প অনেক দিন এ ধরনের কোনো পরীক্ষা দেননি।

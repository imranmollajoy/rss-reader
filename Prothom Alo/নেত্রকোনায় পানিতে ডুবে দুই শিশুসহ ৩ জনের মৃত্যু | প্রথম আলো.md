নেত্রকোনার পূর্বধলা উপজেলায় পানিতে ডুবে দুই শিশুসহ তিনজনের মৃত্যু হয়েছে। আজ রোববার উপজেলার পৃথক দুটি স্থানে তিনজনের মৃত্যু হয়। মৃতরা হলো তাসকিন (৭), নোমান (৮) ও সালমা আক্তার (২১)।

তাসকিন সদর উপজেলার সাতপাই এলাকার বাসিন্দা মো. আল মামুনের ছেলে। নোমান পূর্বধলার ধলামূলগাঁও ইউনিয়নের পাঁচমারকেন্ডা গ্রামের মোহাম্মদ আলীর ছেলে। সালমা আক্তার আগিয়া ইউনিয়নের টিকুরিয়া গ্রামের নওয়াব আলীর মেয়ে ও বিশকাকুনী ইউনিয়নের মফিজুল ইসলামের স্ত্রী।

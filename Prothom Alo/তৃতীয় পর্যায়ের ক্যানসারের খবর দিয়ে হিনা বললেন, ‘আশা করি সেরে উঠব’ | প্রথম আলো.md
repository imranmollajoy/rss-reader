সামাজিক মাধ্যমে খুব সক্রিয় হিনা খান। নিত্যদিনের রোজনামচার কথা জানান ইনস্টাগ্রামে। কী পোশাক পরছেন, কীভাবে চুল কাটছেন, কোন পোশাকের সঙ্গে কোন গয়না, কেমন জুতা পরছেন—সবই জানান ভক্তদের। সে কারণে তাঁর সাম্প্রতিক পোস্ট থেকেই অভিনেত্রীর সুস্থতা নিয়ে জল্পনাকল্পনা। গুঞ্জন উঠেছিল, ক্যানসারে আক্রান্ত হয়েছেন তিনি। সেই গুঞ্জনও সত্যি হলো। নিজের অসুস্থতার খবর জানিয়ে হিনা বলেন, স্তন ক্যানসারে আক্রান্ত তিনি। এ মুহূর্তে তৃতীয় পর্যায়ে আছে।

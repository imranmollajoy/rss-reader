জামালপুরে বাবা-মায়ের দোয়া নিতে গ্রামে যাওয়ার পথে সিএনজিচালিত অটোরিকশা ও ট্রাকের মুখোমুখি সংঘর্ষে এক এইচএসসি পরীক্ষার্থী নিহত হয়েছেন। সদর উপজেলার জামালপুর-ইসলামপুর সড়কের মির্জা আজম চত্বর এলাকায় গতকাল শুক্রবার বিকেলে এ দুর্ঘটনা ঘটে। আজ শনিবার বিকেলে তাঁর লাশ পরিবারের কাছে হস্তান্তর করেছে পুলিশ।

নিহত পরীক্ষার্থীর নাম কারিমুল ইসলাম (১৮)। তিনি ইসলামপুর উপজেলার গিলাবাড়ি এলাকার সামিউল হকের ছেলে। সরকারি আশেক মাহমুদ কলেজ থেকে আগামীকাল তাঁর এইচএসসি পরীক্ষায় বসার কথা ছিল।

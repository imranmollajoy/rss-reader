বাংলাদেশের পেসার তানজিমের ডট বলের হিসাবটা আগে দেওয়া যাক—১৪ (শ্রীলঙ্কা), ১৭ (দক্ষিণ আফ্রিকা), ৯ (নেদারল্যান্ডস) ও ২১ (নেপাল)। সব মিলিয়ে গ্রুপপর্বে ৬১টি বৈধ ডেলিভারি ডট দেন তানজিম। দক্ষিণ আফ্রিকার পেসার নর্কিয়াও গ্রুপপর্বে ৬১টি ডট বল করেছেন—১৮ (শ্রীলঙ্কা), ১৪ (নেদারল্যান্ডস), ১৪ (বাংলাদেশ) ও ১৫ (নেপাল)।

তবে নর্কিয়ার তুলনায় তানজিম একটি জায়গায় এগিয়ে।

ডট দেওয়ার হারে নর্কিয়ার চেয়ে এগিয়ে তানজিম। কারণ গ্রুপপর্বে দক্ষিণ আফ্রিকার চার ম্যাচেই নিজের বোলিংয়ের (৪ ওভার) কোটা পূরণ করেছেন নর্কিয়া। তানজিম নেদারল্যান্ডসের বিপক্ষে ৩ ওভার বল করলেও অন্য তিনটি ম্যাচে নিজের বোলিংয়ের (৪ ওভার) কোটা পূরণ করেছেন। অর্থাৎ নর্কিয়া গ্রুপপর্বে করেছেন মোট ১৬ ওভার এবং তানজিম করেছেন ১৫ ওভার। অর্থাৎ, নর্কিয়া মোট ৯৬টি বৈধ ডেলিভারির মধ্যে ৬১টি বল ডট দিয়েছেন—শতকরা হিসাবে তাঁর ডট দেওয়ার হার ৬৩.৫৪ শতাংশ।

ত্বকে দুই ধরনের গ্রন্থি থেকে ঘামের উৎপত্তি। শরীরচর্চা বা পরিশ্রমের কারণে যে ঘাম উৎপন্ন হয়, তা তৈরি করে একরিন গ্রন্থি। এ ঘামে দুর্গন্ধ নেই এবং তা আমাদের শরীর ঠান্ডা করে। আরেকটি হলো, অ্যাপোক্রিন গ্রন্থি; যার উপস্থিতি বগল ও গোপনাঙ্গের আশপাশে। এখান থেকে যে ঘাম হয়, তাতে রয়েছে বিশেষ ধরনের প্রোটিন। ত্বকে উপস্থিত ব্যাকটেরিয়ার কারণে এটি দুর্গন্ধে রূপান্তরিত হয়।

● খাবারে সালফারের পরিমাণ বেশি থাকলে দুর্গন্ধ বাড়তে পারে। লাল মাংস, ডিম, পেঁয়াজ, ব্রকলি, রসুন ইত্যাদিতে সালফার বেশি থাকে। 

● বিভিন্ন খাবারে নানা ধরনের ব্যাকটেরিয়া থাকে। এসব খাবার খেলেও দুর্গন্ধ তৈরি হয়। আবার যাঁরা বেশি অ্যালকোহল পান করেন, তাঁদের শরীর থেকেও বাজে গন্ধ বের হতে পারে।

● মানসিকভাবে উদ্বিগ্ন থাকলে দেহের অ্যাপোক্রিন গ্রন্থি সক্রিয় হয়ে ওঠে, যা সিমপ্যাথেটিক নার্ভাস সিস্টেমকে আরও উত্তেজিত করে তোলে। এ কারণে দুর্গন্ধ বেড়ে যায়।

এর আগে গত মঙ্গলবার সামরিক বাহিনীর ড্রোন হামলায় টিএনএলএর এক সদস্য নিহত এবং চারজন আহত হন বলেও দাবি করে গোষ্ঠীটির। তাদের ভাষ্য, এ ছাড়া তাদের ঘাঁটিগুলোতে গোলা নিক্ষেপ করেছে এবং সড়ক যোগাযোগ বিচ্ছিন্ন করে দিয়েছে। ফলে গোষ্ঠীটির নিয়ন্ত্রিত শহরগুলোয় পণ্য সরবরাহ বাধাগ্রস্ত হচ্ছে। এসব হামলা ছিল জান্তা সামরিক বাহিনীর চালানো সাম্প্রতিক সময় যুদ্ধবিরতি চুক্তি লঙ্ঘনের ঘটনা।

২০২১ সালের ১ ফেব্রুয়ারি মিয়ানমারে সামরিক অভ্যুত্থানের মাধ্যমে সু চির নির্বাচিত সরকার ক্ষমতাচ্যুত হয়। ক্ষমতা দখলের পরপরই মিয়ানমারের জান্তা সরকারের বিরুদ্ধে গণবিক্ষোভ শুরু হয়। গণবিক্ষোভ দমনে সামরিক শক্তি ব্যবহার করে জান্তা সরকার। এর জেরে মিয়ানমারে জান্তা সরকারবিরোধী সশস্ত্র বিদ্রোহ শুরু হয়। একপর্যায়ে দেশটির জাতিগত সশস্ত্র গোষ্ঠীগুলো একটি জোট গঠন করেছে। থ্রি ব্রাদারহুড অ্যালায়েন্স নামের এই জোটে আছে আরাকান আর্মি (এএ), মিয়ানমার ন্যাশনাল ডেমোক্রেটিক অ্যালায়েন্স আর্মি (এমএনডিএএ) ও তাং ন্যাশনাল লিবারেশন আর্মি (টিএনএলএ)।

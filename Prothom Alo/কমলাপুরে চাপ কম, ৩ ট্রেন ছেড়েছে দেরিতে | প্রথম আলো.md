ঈদের আগের দিন আজ রোববার রাজধানীর কমলাপুর রেলস্টেশনে যাত্রীর চাপ তুলনামূলক কম। তবে একটি ট্রেনের ছাদে চেপেও যাত্রীরা গেছে। আর দুই ট্রেন আধা ঘণ্টা দেরিতে ছেড়েছে। আর একটি ট্রেন ১ ঘণ্টা ২০ মিনিট পরও ছাড়েনি; দেরিতে ছেড়েছে।

আজ সকাল থেকে দুপুর ১২টা পর্যন্ত রেলস্টেশনের এমন চিত্র পাওয়া গেছে।

আধা ঘণ্টার মতো দেরিতে ছেড়ে যাওয়া ট্রেন দুটি হলো পঞ্চগড়গামী একতা এক্সপ্রেস ও খুলনাগামী নকশিকাঁথা এক্সপ্রেস। এর মধ্যে একতা এক্সপ্রেস ট্রেনের ছাদে চেপেও যাত্রীরা গেছে। আর রাজশাহী কমিউটার ট্রেনটি বেলা দেড়টার সময়ও ছেড়ে যায়নি। এটি ছাড়ার কথা ছিল ১২টা ২০ মিনিটে।

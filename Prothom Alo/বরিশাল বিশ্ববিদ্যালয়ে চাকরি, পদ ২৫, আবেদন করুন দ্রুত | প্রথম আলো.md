বরিশাল বিশ্ববিদ্যালয়ের বিভিন্ন বিভাগে শিক্ষক নিয়োগের জন্য আবেদন শেষ হচ্ছে আগামী সোমবার। এই উচ্চশিক্ষা প্রতিষ্ঠানে কয়েকটি বিভাগে ২৫ জন প্রভাষক ও সহকারী অধ্যাপক নিয়োগ দেওয়া হবে।

এই বিশ্ববিদ্যালয়ে ষষ্ঠ গ্রেডে দুজন সহকারী অধ্যাপক নিয়োগ দেওয়া হবে। এর মধ্যে ফিন্যান্স অ্যান্ড ব্যাংকিং বিভাগে একজন ও কোস্টাল স্টাডিজ অ্যান্ড ডিজাস্টার ম্যানেজমেন্ট বিভাগে একজনকে স্থায়ী পদে নিয়োগ দেওয়া হবে।

নবম গ্রেডে ১৬টি স্থায়ী পদে প্রভাষক নিয়োগ দেওয়া হবে। এর মধ্যে ইতিহাস বিভাগে দুজন, দর্শন বিভাগে দুজন, প্রাণরসায়ন ও জীবপ্রযুক্তি বিভাগে দুজন, পরিসংখ্যান বিভাগে দুজন, সমাজকর্ম বিভাগে দুজন, গণযোগাযোগ ও সাংবাদিকতা বিভাগে দুজন, বাংলা বিভাগে একজন, ফিন্যান্স অ্যান্ড ব্যাংকিং বিভাগে একজন এবং কোস্টাল স্টাডিজ অ্যান্ড ডিজাস্টার ম্যানেজমেন্ট বিভাগে দুজনকে নেওয়া হবে।

নবম গ্রেডে সাতটি অস্থায়ী পদে প্রভাষক নিয়োগ দেওয়া হবে। এর মধ্যে অধ্যাপক পদের বিপরীতে গণিত বিভাগে দুজন, মার্কেটিং বিভাগে একজন, মৃত্তিকা ও পরিবেশবিজ্ঞান বিভাগে একজন এবং সহকারী অধ্যাপক পদের বিপরীতে দর্শন বিভাগে একজন, পরিসংখ্যান বিভাগে একজন ও মৃত্তিকা ও পরিবেশবিজ্ঞান বিভাগে একজনকে নেওয়া হবে।

আবদুল্লাহ আল মারজান জেলা ছাত্রলীগের সাংগঠনিক সম্পাদকের দায়িত্ব পাওয়ার আগে থেকেই মাদক সেবন, বিক্রি, চাঁদাবাজি ও সন্ত্রাসের সঙ্গে জড়িত ছিলেন জানিয়ে পাথরঘাটা উপজেলা ছাত্রলীগের সভাপতি ওয়ালিদ মক্কী বলেন, তিনি হত্যা মামলারও আসামি। মারজানের এসব তথ্য কেন্দ্রীয় ছাত্রলীগ অবগত হলে তাঁকে জেলা ছাত্রলীগের পদ থেকে বহিষ্কার করা হয়। বহিষ্কারের ঘটনায় একই এলাকায় বাড়ি এবং কেন্দ্রীয় ছাত্রলীগ নেতা সিফাতুজ্জামান খানের হাত রয়েছে বলে ধারণা করেন মারজান। এ জন্যই সিফাতুজ্জামান খানের ওপর সন্ত্রাসী হামলা করেছেন তিনি।

উপজেলা ছাত্রলীগের সাধারণ সম্পাদক আহম্মেদ সুজন প্রথম আলোকে বলেন, সিফাতুজ্জামান খানের ওপর সন্ত্রাসী হামলার সময় তাঁর বাঁ হাত ও ডান পায়ের হাঁটুতে জখম এবং শরীরে বিভিন্ন অংশে লাঠি দিয়ে আঘাত করা হয়েছে। হামলার নিন্দা ও প্রতিবাদ জানিয়ে জড়িত ব্যক্তিদের বিরুদ্ধে আইনগত ব্যবস্থা নেওয়ার দাবি জানান তিনি।

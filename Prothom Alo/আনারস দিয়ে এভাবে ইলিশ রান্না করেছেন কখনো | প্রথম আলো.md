**উপকরণ:** ইলিশ ৬ টুকরা, গ্রেট করা পাকা আনারস আধা কাপ, পেঁয়াজকুচি ২টি, কাঁচা মরিচের কুচি ৭-৮টি, হলুদগুঁড়া ১ চা–চামচ, মরিচগুঁড়া আধা চা–চামচ, শর্ষেবাটা ২ চা–চামচ, তেল আধা কাপ ও লবণ স্বাদমতো।

**প্রণালি:** আধা চা–চামচ হলুদ ও সামান্য লবণ দিয়ে মাছ মাখিয়ে রাখুন। প্যানে সামান্য তেল গরম করে মাছগুলো হালকা ভেজে তুলে রাখুন। বাকি তেল ঢেলে গরম হলে পেঁয়াজকুচি দিয়ে নরম না হওয়া পর্যন্ত ভাজুন। এরপর তাতে মরিচগুঁড়া, হলুদগুঁড়া, লবণ ও কাঁচা মরিচ দিয়ে ভালো করে কষান। কষানো হলে আনারস দিয়ে নেড়ে এক কাপ পানি দিন। আবার একটু নেড়ে দিন শর্ষেবাটা। পানি ফুটে উঠলে মাছগুলো সাবধানে দিয়ে নেড়ে ঢেকে দিন। পানি শুকিয়ে ঝোল ঘন হয়ে এলে নেড়েচেড়ে ২–৩ মিনিট ঢেকে দমে রেখে নামিয়ে নিন।

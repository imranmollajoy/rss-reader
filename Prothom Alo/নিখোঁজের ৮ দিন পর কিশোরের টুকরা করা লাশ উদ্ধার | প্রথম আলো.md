পাবনার ঈশ্বরদীতে নিখোঁজের আট দিন পর তপু আহম্মেদ (১৪) নামের এক কিশোরের টুকরা করা লাশ উদ্ধার করেছে পুলিশ। শনিবার বিকেলে উপজেলা সদরের একটি মেসের কক্ষে রাখা ট্রাংকের ভেতর থেকে লাশটি উদ্ধার করা হয়েছে।

নিহত তপু ঈশ্বরদী উপজেলা সদরের মশুড়িয়া পাড়া এলাকার আবুল কাশেমের ছেলে। সে শ্রমিকের কাজ করত। এ ঘটনায় পুলিশ জিজ্ঞাসাবাদের জন্য দুজনকে আটক করেছে।

পুলিশের ধারণা, মুক্তিপণের জন্য শিশুটিকে অপহরণ করা হয়েছিল। টাকা না পেয়ে তাকে হত্যা করে লাশ গুমের জন্য বাক্সে রাখা হয়।

নতুন এই যানের নাম রাখা হয়েছে ইউএস ডিওরবিট। এই যান তৈরির জন্য ২০২৩ সালে প্রথম প্রস্তাব গ্রহণ করে নাসা। এটি অনেকটা নদী বা সমুদ্রে চলমান টাগবোটের মতো কাজ করবে। বড় বড় জাহাজকে যেমন টাগবোটের মাধ্যমে নদীর তীরে টেনে আনা হয়, এই যান তেমনই কাজ করবে।

নাসার সহযোগী প্রশাসক কেন বোওয়ারসক্স বলেন, আন্তর্জাতিক মহাকাশ স্টেশনকে সরিয়ে নেওয়ার জন্য ইউএস ডিওরবিট যানটি তৈরি করা হচ্ছে। নাসা পৃথিবীর নিম্ন কক্ষপথে আরও কার্যকর বৈজ্ঞানিক, পরীক্ষা পরিচালনা করতে চায়। সেই লক্ষ্য আরও আধুনিক আন্তর্জাতিক মহাকাশ স্টেশন তৈরি করতে চায় মহাকাশ সংস্থা। বর্তমানের আন্তর্জাতিক মহাকাশ স্টেশনটিকে আর ছয় বছরের মধ্যে সরিয়ে ফেলা হবে। স্পেসএক্স ইউএস ডিওরবিট যান তৈরি করবে, যা মহাকাশ স্টেশনকে কক্ষপথ থেকে সরিয়ে নিতে সহায়তা করবে।

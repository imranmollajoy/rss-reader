এসআইপিআরআইয়ের প্রতিবেদনে বলা হয়েছে, বর্তমানে ৯টি দেশের কাছে পারমাণবিক অস্ত্র রয়েছে। দেশগুলো হলো যুক্তরাষ্ট্র, যুক্তরাজ্য, রাশিয়া, ফ্রান্স, চীন, ভারত, পাকিস্তান, উত্তর কোরিয়া ও ইসরায়েল।

প্রতিবেদনের তথ্য অনুযায়ী, এসব দেশের মধ্যে চলতি বছরের জানুয়ারিতে সবচেয়ে বেশি ৫ হাজার ৪৪টি পারমাণবিক অস্ত্রের মজুত রয়েছে যুক্তরাষ্ট্রের কাছে। দেশটির পারমাণবিক অস্ত্রের মজুত গত বছরের তুলনায় কমে এসেছে। ২০২৩ সালের জানুয়ারিতে যুক্তরাষ্ট্রের কাছে ৫ হাজার ২৪৪টি পারমাণবিক অস্ত্র ছিল।

একই চিত্র দেখা গেছে রাশিয়ার ক্ষেত্রেও। ২০২৩ সালের জানুয়ারিতে দেশটির কাছে ৫ হাজারের বেশি পারমাণবিক অস্ত্র ছিল। বছরের ব্যবধানে কিছুটা কমলেও সেই সংখ্যা এখনো ৫ হাজারের বেশি।

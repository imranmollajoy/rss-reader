অ্যাপল জানিয়েছে, অ্যাপল ইন্টেলিজেন্সে মূলত আইফোন, আইপ্যাড ও ম্যাক ব্যবহারকারীদের দৈনন্দিন কাজগুলোকে মেশিন লার্নিয়ের মাধ্যমে সমন্বয় করা হয়েছে। ব্যবহারকারীদের কাজের ধরন আগে থেকেই বুঝতে পারে প্রযুক্তিটি। এ জন্য চ্যাটজিপিটির নির্মাতা প্রতিষ্ঠান ওপেনএআইয়ের সহযোগিতা নেওয়া হবে। অ্যাপল ইন্টেলিজেন্সে বেশি গুরুত্ব দেওয়া হয়েছে লেখা ও যোগাযোগকে। শুধু তা–ই নয়, ভার্চ্যুয়াল সহকারী সিরির মাধ্যমে অ্যাপল ইন্টেলিজেন্সে বিভিন্ন ধরনের কাজ করা যাবে। ফলে সিরি বর্তমানের তুলনায় আরও শক্তিশালী হবে বলে দাবি করেছে অ্যাপল। অ্যাপল ইন্টেলিজেন্স আইফোন ১৫ প্রো, ১৫ প্রো ম্যাক্স, এম১ নির্ভর আইপ্যাড ও ম্যাক কম্পিউটারে ব্যবহার করা যাবে।

সূত্র: এলপেইস ডটকম

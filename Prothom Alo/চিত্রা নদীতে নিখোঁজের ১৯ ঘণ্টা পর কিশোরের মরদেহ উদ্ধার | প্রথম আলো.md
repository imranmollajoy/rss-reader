নড়াইল সদর উপজেলার উজিরপুর এলাকায় চিত্রা নদীতে গোসলে নেমে নিখোঁজ হওয়ার ১৯ ঘণ্টা পর আসমাউল মীর (১৫) নামের এক কিশোরের মরদেহ উদ্ধার করা হয়েছে। আজ বুধবার সকালে আউড়িয়া এলাকায় নদীর পানির ওপর মরদেহটি ভাসতে দেখেন স্থানীয় বাসিন্দারা। পরে ফায়ার সার্ভিসের সহায়তায় মরদেহটি উদ্ধার করে বাড়িতে আনেন পরিবারের সদস্যরা।

এর আগে গতকাল মঙ্গলবার দুপুরে চিত্রায় নেমে নিখোঁজ হন আসমাউল মীর। সে নড়াইল সদর উপজেলার উজিরপুর গ্রামের বিল্লাল মীরের ছেলে।

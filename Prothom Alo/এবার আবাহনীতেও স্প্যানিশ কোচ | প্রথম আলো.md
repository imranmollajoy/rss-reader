নতুন ফুটবল মৌসুমের জন্য নতুনভাবে প্রস্তুতি নিচ্ছে ব্যর্থতার বৃত্তে ঘুরপাক খেতে থাকা আবাহনী লিমিটেড। ভালো দল গড়ার পাশাপাশি আবাহনী লিমিটেড এবার নতুন কোচও নিয়ে আসছে। ৪৬ বছর বয়সী স্প্যানিশ কোচ মারিও রিভেরা নতুন মৌসুমে আবাহনীর হয়ে ডাগআউটে দাঁড়াবেন।

বিষয়টি নিশ্চিত করেছেন আবাহনীর ভারপ্রাপ্ত ডিরেক্টর ইনচার্জ কাজী নাবিল আহমেদ। নতুন কোচ সম্পর্কে তিনি আজ *প্রথম আলো*কে বলেন, ‘স্প্যানিশ কোচ রিভেরার সঙ্গে আমাদের কথাবার্তা চূড়ান্ত। কিছু আনুষ্ঠানিকতা বাকি রয়েছে, যা দ্রুতই আমরা সেরে ফেলব। রিভেরা আবাহনীর কোচ হচ্ছেন, এটা নিশ্চিত।’

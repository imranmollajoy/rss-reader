কুমিল্লার চৌদ্দগ্রামে একটি পানের ঝুড়িতে কৌশলে লুকিয়ে রাখা ৫৪ হাজার ইয়াবা জব্দ করেছে পুলিশ। গতকাল শনিবার ভোরে উপজেলার ঢাকা-চট্টগ্রাম মহাসড়কের ঘোলপাশা যুগিরখিল এলাকায় পিকআপ ভ্যান থেকে এসব ইয়াবার সঙ্গে পিকআপ ও দুটি মুঠোফোন জব্দ করা হয়। এ ঘটনায় চালককে গ্রেপ্তার করা হয়।

গ্রেপ্তার ওই পিকআপচালকের নাম মো. ইয়াসিন। তিনি ফটিকছড়ি নতুনপাড়া এলাকার বাসিন্দা। আজ রোববার দুপুরে বিষয়টি নিশ্চিত করেছেন চৌদ্দগ্রাম থানার ভারপ্রাপ্ত কর্মকর্তা ত্রিনাথ সাহা।

কেলি তাঁর সাবেক বস ট্রাম্প সম্পর্কে বলেছেন, ‘নারী, সংখ্যালঘু, ধর্মপ্রচারক খ্রিষ্টান, ইহুদি, কর্মজীবী পুরুষ-নারী এমনকি অনাগত জীবনের বিষয়ে তাঁর অবস্থান সত্যনিষ্ঠ নয়।’ কেলি বলেন, ‘আমেরিকা কিসের ওপর দাঁড়িয়ে আছে, সে সম্পর্কে তাঁর কোনো ধারণাই নেই। তিনি স্বৈরাচারী ও খুনি স্বৈরশাসকদের প্রশংসা করেন এবং আমাদের গণতান্ত্রিক প্রতিষ্ঠান, আমাদের সংবিধান ও আইনের শাসনের প্রতি তাঁর অবজ্ঞা ছাড়া আর কিছুই নেই।’

বিতর্ক অনুষ্ঠানটি শুধু যে ট্রাম্পের অপরিবর্তিত চরিত্র ও অসংলগ্ন আচরণকেই সামনে আনেনি বরং এটি আমেরিকার সংবিধানের সেই সব ত্রুটি তুলে ধরেছে, যা ট্রাম্পের মতো নিচু স্তরের লোককে বিশ্বের সবচেয়ে শক্তিশালী পদ স্পর্শ করতে সক্ষম করেছে। সুতরাং বলা যায়, এই সংকটের জন্য ট্রাম্প একা দায়ী নন, আমেরিকার সাংবিধানিক কর্মপদ্ধতিও এর জন্য দায়ী।

বিতর্কের আগে থেকেই বাইডেনের অবস্থা নড়বড়ে ছিল। গত সপ্তাহের একটি জরিপে ট্রাম্প জাতীয় পর্যায়ে তিন পয়েন্ট এগিয়ে ছিলেন। সাতটি কি সুইং স্টেটেই তিনি এগিয়ে ছিলেন। বাইডেনকে এগিয়ে আসতে হলে নভেম্বরের মধ্যে ছোটখাটো একটা অলৌকিক ঘটনা ঘটতে হবে।

তবে বাইডেনের বিকল্পটি একেবারেই ভয়ংকর। এক পণ্ডিত যেমন বলেছেন, ভোটারদের এখন একজন বৃদ্ধ ও একজন বাটপার—এই দুজনের মধ্যে একজনকে বেছে নিতে হবে।

● **সাইমন টিসডাল **দ্য অবজারভার–এ পররাষ্ট্রবিষয়ক বিশ্লেষক

*দ্য গার্ডিয়ান* থেকে নেওয়া, ইংরেজি থেকে সংক্ষিপ্ত আকারে অনূদিত

গ্লোবাল ক্যানসার রেজিস্ট্রি প্রেডিকশন টুলের তথ্য অনুসারে, এই পরিসংখ্যানগুলো শুধু উচ্চতর ক্যানসার ঝুঁকির কারণে করা হয়েছে। তারা ধারণা করছে, ২০৫০ সালের মধ্যে বিশ্বব্যাপী পুরুষাঙ্গের ক্যানসারের ঘটনা ৭৭ শতাংশেরও বেশি বেড়ে যাবে।  
মূলত বয়স্ক পুরুষদের এই রোগে আক্রান্ত হওয়ার ঝুঁকি বেশি। বিশেষজ্ঞরা বলছেন, ৬০ বছর বয়সী পুরুষদের মধ্যে সবচেয়ে বেশি এ ঘটনা ঘটেছে।

চিকিৎসক মাউরিসিও বলেন, ‘পুরুষাঙ্গের ক্যানসার একটি বিরল রোগ। তবে এটি প্রতিরোধযোগ্য।’ তিনি বলেছেন, যৌনাচারের সময় জন্মনিরোধক (কনডম) ব্যবহার করা এবং ফিমোসিসের ক্ষেত্রে অগ্রভাগের ত্বক অপসারণে অস্ত্রোপচার করা পুরুষাঙ্গের ক্যানসারের ঝুঁকি কমাতে সাহায্য করতে পারে।

ফ্রিমলি হেলথ এনএইচএস ফাউন্ডেশন ট্রাস্টের ইউরোলজি বিভাগের ক্লিনিক্যাল লিড নিল বারবার বলেছেন, ‘খতনা করানো জনগোষ্ঠীর মধ্যে পুরুষাঙ্গের ক্যানসারে আক্রান্তের কথা প্রায় শোনা যায় না। দুর্বল স্বাস্থ্যবিধি এবং পুরুষাঙ্গের অগ্রভাগের নিচে সংক্রমণ, পাশাপাশি ফিমোসিসের মতো অবস্থা যা সামনের চামড়া তুলে নেওয়া কঠিন করে তোলে।’

নিল বারবার বলেন, ‘অরক্ষিত শারীরিক সংসর্গ, বিশেষত কনডম ব্যবহার না করা এবং দুর্বল স্বাস্থ্যবিধি এই রোগের ঝুঁকি বাড়ায়।’

জোয়াও বর্তমানে তাঁর সর্বশেষ স্বাস্থ্য পরীক্ষার রিপোর্টের অপেক্ষায় আছেন। এই রিপোর্ট তিনি চলতি বছরের শেষের দিকে পাবেন। তিনি বলেন, ‘আমি আত্মবিশ্বাসী যে এসব পরীক্ষায় দেখা যাবে, আমি সুস্থ হয়ে ওঠার পথে। এখন অঙ্গচ্ছেদ করার পরের ব্যথা চলে গেছে। আগের চেয়ে অনেকটা ভালো বোধ করছি। তবে বাকি দিনগুলো আমাকে আংশিক কাটা পুরুষাঙ্গ নিয়েই থাকতে হবে।’

ক্যানসার রিসার্চ ইউকের মতে, পুরুষাঙ্গের ক্যানসারে আক্রান্ত ৯০ শতাংশের বেশি পুরুষ, যাঁদের রোগটি রোগ প্রতিরোধক্ষমতার অঙ্গ লিম্ফ নোডে ছড়িয়ে পড়েনি, তাঁরা পাঁচ বছর বা তার বেশি সময় ধরে বেঁচে থাকেন।

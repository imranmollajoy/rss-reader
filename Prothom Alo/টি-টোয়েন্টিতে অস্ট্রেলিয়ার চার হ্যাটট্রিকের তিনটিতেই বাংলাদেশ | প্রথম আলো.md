অ্যান্টিগায় টি-টোয়েন্টি বিশ্বকাপে আজ সুপার এইটে বাংলাদেশের বিপক্ষে ১৮তম ওভারের শেষ দুই বল এবং ২০তম ওভারের প্রথম বলে উইকেট নিয়ে হ্যাটট্রিক করেন কামিন্স। অস্ট্রেলিয়ার এই পেসারের আন্তর্জাতিক ক্যারিয়ারে এটি প্রথম হ্যাটট্রিক। চতুর্থ অস্ট্রেলিয়ান হিসেবে আন্তর্জাতিক টি-টোয়েন্টিতে হ্যাটট্রিক করলেন কামিন্স। এই সংস্করণে অস্ট্রেলিয়ান বোলারদের চারটি হ্যাটট্রিকের তিনটিই বাংলাদেশের বিপক্ষে।

২০০৭ টি-টোয়েন্টি বিশ্বকাপে কেপটাউনে বাংলাদেশের বিপক্ষে হ্যাটট্রিক করেন অস্ট্রেলিয়ার সাবেক পেসার লি। সেটি আবার আন্তর্জাতিক টি-টোয়েন্টির ইতিহাসেই প্রথম হ্যাটট্রিক। ১৩ বছর পর ২০২০ সালে জোহানেসবার্গে সিরিজের প্রথম টি-টোয়েন্টিতে দক্ষিণ আফ্রিকার বিপক্ষে হ্যাটট্রিক করেন অস্ট্রেলিয়ার বাঁহাতি স্পিনার অ্যাশটন অ্যাগার।

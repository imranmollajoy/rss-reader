অর্থনীতিবিদেরা বলছেন, আমদানি খরচের তুলনায় রপ্তানি খাতে আয় হয়েছে বেশি। অর্থাৎ বাড়তি বিদেশি মুদ্রা ঢুকেছে। সরকার উদ্বৃত্ত আয় কাজে লাগাতে পারলে বেকারত্বের হার কমে জিডিপি প্রবৃদ্ধির হার বাড়তে পারে; সেই সঙ্গে বাড়তে পারে রুপির বিনিময় হার। তবে এতে মূল্যস্ফীতি বৃদ্ধির আশঙ্কা আছে।

গত সোমবার রিজার্ভ ব্যাংক জানিয়েছে, গত জানুয়ারি-মার্চে চলতি হিসাবে ৫৭০ কোটি ডলার ঢুকেছে। গত ১০ প্রান্তিকে এই প্রথম চলতি হিসাবে উদ্বৃত্ত তৈরি হয়েছে।

বিশ্লেষকেরা আরও বলছেন, যুক্তরাষ্ট্রে মূল্যস্ফীতির হার কমেছে; এই পরিস্থিতিতে নীতি সুদহার কমার বাস্তবতা তৈরি হচ্ছে বলে মনে করছে বাজার। ভারতেও সুদ কমানোর চাপ তৈরি হচ্ছে। এমনকি রিজার্ভ ব্যাংক অব ইন্ডিয়ার ঋণনীতি কমিটিরই একাংশ দেরি করার পক্ষপাতী নন।

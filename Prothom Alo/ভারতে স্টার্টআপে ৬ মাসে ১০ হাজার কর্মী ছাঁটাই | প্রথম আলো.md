লংহাউস কনসালটিংয়ের তথ্য বলছে, ২০২৩ সালের শেষ ৬ মাসে ভারতের স্টার্টআপ খাতে ১৫ হাজার কর্মী ছাঁটাই হয়েছিল। আর গত বছরের প্রথম ৬ মাসে সংখ্যাটি ছিল আরও বেশি, প্রায় ২১ হাজার কর্মী এ সময় চাকরি হারান।

জ্যেষ্ঠ মানবসম্পদ কর্মকর্তা ও নির্বাহীরা বলছেন, বর্তমানে ছাঁটাইয়ের প্রবণতা কিছুটা কমেছে, তবে ছাঁটাইয়ের প্রক্রিয়া থেমে যায়নি। গত ছয় মাসে ওলা, সুইগি, কাল্টফিট, লিসিয়াস, প্রিস্টিনকেয়ার ও বাইজুসের মতো ভেঞ্চার তহবিল পাওয়া প্রতিষ্ঠানও পরিচালন খরচ কমাতে কর্মী ছাঁটাই করেছে। এ তালিকায় ফ্লিপকার্ট ও পেটিএমের মতো বড় প্রতিষ্ঠানও রয়েছে।

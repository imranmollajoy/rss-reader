অতিরিক্ত জেলা ম্যাজিস্ট্রেট মো. ইয়ামিন হোসেন বলেন, পর্যটকদের হয়রানি রোধ এবং হোটেল রেস্তোরাঁয় যেন অতিরিক্ত ভাড়া ও দাম আদায় করতে না পারে, তদারকির জন্য জেলা প্রশাসনের নির্বাহী ম্যাজিস্ট্রেটের নেতৃত্বে একাধিক ভ্রাম্যমাণ আদালত মাঠে নামানো হয়েছে। অভিযোগ প্রমাণিত হলে সঙ্গে সঙ্গে ব্যবস্থা নেওয়া হবে।

পর্যটক না থাকায় দৃষ্টিনন্দন কক্সবাজার-টেকনাফ মেরিন ড্রাইভ, টেকনাফ সমুদ্রসৈকত, ইনানী সৈকত, পাটোয়ারটেক, রামুর বৌদ্ধপল্লি, ডুলাহাজারা সাফারি পার্কসহ বিভিন্ন বিনোদনকেন্দ্র ফাঁকা হয়ে পড়েছে। তবে আগামীকাল থেকে এসব কেন্দ্রে পর্যটকের সমাগম বাড়তে পারে।

টুরিস্ট পুলিশ কক্সবাজার জোনের অতিরিক্ত ডিআইজি আপেল মাহমুদ বলেন, পর্যটকদের নিরাপত্তায় টুরিস্ট পুলিশ কাজ করছে। সমুদ্রসৈকত, মেরিন ড্রাইভসহ বিনোদনকেন্দ্রগুলোর নজরদারি বাড়ানো হয়েছে।

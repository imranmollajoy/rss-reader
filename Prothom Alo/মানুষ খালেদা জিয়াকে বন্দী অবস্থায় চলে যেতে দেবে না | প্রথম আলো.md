স্থায়ী কমিটির সদস্য আমীর খসরু মাহমুদ চৌধুরী বলেন, যখন অন্যায় আইনে পরিণত হয়, তখন প্রতিরোধ কর্তব্য হয়ে দাঁড়ায়। তিনি প্রশ্ন ছোড়েন বাংলাদেশে আইনের শাসন আছে? উপস্থিত সবাই ‘না’ জবাব দিলে আমীর খসরু বলেন, যেখানে আইনের শাসন নেই, মানবাধিকার নেই, গণমাধ্যমে স্বাধীনতা নেই, বাক্‌স্বাধীনতা নেই, যেখানে জীবনের নিরাপত্তা নেই, যে দেশে ৬০ লাখ বিরোধীদলীয় নেতা-কর্মীর বিরুদ্ধে মিথ্যা মামলা দিয়ে ভিন্নমত বন্ধ করে দিতে চায়, সে দেশে শুধু কি প্রতিবাদ করে এখান থেকে বের হওয়া যাবে?

খসরু বলেন, যেখানে অন্যায় আইনে পরিণত হয়, সেখানে প্রতিরোধকে অনিবার্য এবং কর্তব্য হিসেবে নিতে হবে।

প্রচার সম্পাদক সুলতান সালাউদ্দিন টুকুর পরিচালনায় সমাবেশে স্থায়ী কমিটির সদস্য গয়েশ্বর চন্দ্র রায়, সেলিমা রহমান, ভাইস চেয়ারম্যান বরকত উল্লা বুলু, মো. শাহজাহান, এ জেড এম জাহিদ হোসেন, শামসুজ্জামান দুদু, নিতাই রায় চৌধুরী, আসাদুজ্জামান রিপন, কেন্দ্রীয় নেতা জয়নুল আবদিন ফারুক, ফরহাদ হালিম, সৈয়দ মোয়াজ্জেম হোসেন, রুহুল কবির রিজভী, খায়রুল কবির, হাবিব উন নবী খান, শহিদ উদ্দিন চৌধুরী, আবদুস সালাম আজাদ, সৈয়দ এমরান সালেহ ও যুবদলের সাবেক সাধারণ সম্পাদক আবদুল মোনায়েমসহ বিভিন্ন পর্যায়ের নেতারা বক্তব্য দেন।

২১ জুন থেকে রাজধানীর এভারকেয়ার হাসপাতালে চিকিৎসাধীন দলের চেয়ারপারসন খালেদা জিয়ার মুক্তির দাবিতে প্রায় আট মাস পর গতকাল ঢাকায় বড় সমাবেশ করল বিএনপি। কাকরাইলের নাইটিঙ্গেল রেস্টুরেন্ট মোড় থেকে ফকিরেরপুল মোড় পর্যন্ত নেতা-কর্মীদের জমায়েত ছিল। সমাবেশ উপলক্ষে নয়াপল্টন, কাকরাইল, ফকিরেরপুল, বিজয়নগর সড়কের বিভিন্ন স্থানে পুলিশ মোতায়েন থাকতে দেখা গেছে।

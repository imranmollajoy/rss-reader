মে মাসে ভারতের শীর্ষ পাঁচ রপ্তানি গন্তব্য ছিল মালয়েশিয়া, নেদারল্যান্ডস, যুক্তরাজ্য, সংযুক্ত আরব আমিরাত ও যুক্তরাষ্ট্র। আমদানির শীর্ষ উৎস ছিল অ্যাঙ্গোলা, ইরাক, ইউএই, ইন্দোনেশিয়া ও রাশিয়া।

এদিকে গত মাসে ভারতের বাণিজ্য মন্ত্রণালয় প্রকাশিত পরিসংখ্যানে বলা হয়, ২০২৩-২৪ অর্থবছরে চীন, রাশিয়া, সিঙ্গাপুর, কোরিয়াসহ শীর্ষ ১০টি বাণিজ্য অংশীদারের মধ্যে ৯টি দেশের সঙ্গে ভারতের বাণিজ্য–ঘাটতি আছে। এ ছাড়া চীন, রাশিয়া, কোরিয়া ও হংকংয়ের সঙ্গে বাণিজ্য–ঘাটতি ২০২২-২৩ অর্থবছরের তুলনায় গত অর্থবছরে বেড়েছে। তবে সংযুক্ত আরব আমিরাত, সৌদি আরব, রাশিয়া, ইন্দোনেশিয়া ও ইরাকের সঙ্গে ব্যবধান কমেছে।

২০২৩-২৪ অর্থবছরে অল্প কয়েকটি দেশের সঙ্গে ভারতের বাণিজ্য–উদ্বৃত্ত ছিল। যেমন যুক্তরাষ্ট্র, যুক্তরাজ্য, বেলজিয়াম, ইতালি, ফ্রান্স ও বাংলাদেশ। যুক্তরাষ্ট্রের সঙ্গে উদ্বৃত্ত ছিল ৩ হাজার ৬৭৪ কোটি ডলার।

অতিরিক্ত আইজিপি শাহাবুদ্দিন খান বলেন, ‘যাত্রীদের কাছে অনুরোধ আপনার ঝুঁকিপূর্ণ অনিরাপদ যাত্রায় শামিল হবেন না৷ পিকআপ, পশুবাহী ট্রাক, খোলা ট্রাক, মালবাহী পরিবহন, বাসের ছাদে যাত্রা করবেন না৷ মনে রাখবেন, সময়ের তুলনায় জীবনের মূল্য অনেক বেশি।’

অতিরিক্ত আইজিপি শাহাবুদ্দিন খান আরও বলেন, ‘আমরা এত কষ্ট করে ভিড়ের মধ্যে বাড়ি যাই। কারণ, আমাদের স্বজনেরা চেয়ে আছে। তারা চেয়ে আছে একসঙ্গে ঈদ করার জন্য। তাই আমাদের উচিত হচ্ছে একটু দেরি হলেও সুস্থ ও সুন্দরভাবে বাড়ি গিয়ে স্বজনদের সঙ্গে ঈদ করা। আপনার অনিরাপদ যাত্রার কারণে দুর্ঘটনায় পড়তে জয়। এ জন্য সারা বছর সচেতনতামূলক প্রচারণা চালানো হয়। তবু আপনারা এসব ঝুঁকিপূর্ণ যাত্রায় শামিল হন। এই ধরনের ঝুঁকিপূর্ণ যাত্রায় যাঁরা শামিল হবেন, তাঁদের বিরুদ্ধে কঠোর ব্যবস্থা নেওয়া হবে।’

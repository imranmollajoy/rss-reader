জুড়ী থানার উপপরিদর্শক রফিকুল ইসলাম রাত নয়টার দিকে বলেন, সুরতহাল প্রতিবেদন তৈরির সময় ওই তরুণীর শরীরে কোনো আঘাতের চিহ্ন দেখা যায়নি। প্রাথমিকভাবে এটি আত্মহত্যা বলে ধারণা করা হচ্ছে। ময়নাতদন্তের জন্য লাশ মৌলভীবাজারের সদরে অবস্থিত ২৫০ শয্যার হাসপাতালের মর্গে পাঠানো হবে। এ ব্যাপারে অপমৃত্যু মামলা হবে।

তাহমিনার শ্বশুর তাজুল ইসলাম বলেন, তাহমিনার সঙ্গে তাঁর স্বামী বা শ্বশুরের পরিবারের অন্য কোনো সদস্যের কলহ ছিল না।

তাহমিনার বাবা বাদশা মিয়া বলেন, কী কারণে তাঁর মেয়ে আত্মহত্যার পথ বেছে নিলেন, তা বুঝতে পারছেন না।

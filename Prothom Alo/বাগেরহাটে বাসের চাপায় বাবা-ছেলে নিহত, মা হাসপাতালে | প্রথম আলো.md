ফায়ার সার্ভিস ও সিভিল ডিফেন্সের ফকিরহাট স্টেশনের স্টেশন লিডার মনিরুল ইসলাম বলেন, খবর পেয়ে ঘটনাস্থল থেকে হতাহত ব্যক্তিদের উদ্ধার করা হয়। আশঙ্কাজনক অবস্থায় মিনু বেগমকে উদ্ধার করে হাসপাতালে পাঠানো হয়েছে।

বাগেরহাটের কাটাখালী হাইওয়ে থানার ভারপ্রাপ্ত কর্মকর্তা (ওসি) মিজানুর রহমান বলেন, নিহত বাবা-ছেলের স্বজনদের খবর দেওয়া হয়েছে। লাশ দুটি তাঁদের হেফাজতে আছে। দুর্ঘটনাকবলিত মোটরসাইকেল ও বাসটি হাইওয়ে পুলিশ হেফাজতে নিয়েছে। তবে দুর্ঘটনার পর বাসের চালক ও চালকের সহকারী পালিয়ে গেছেন। এ ঘটনায় আইনগত ব্যবস্থা নেওয়া হবে।

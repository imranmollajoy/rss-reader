ওহ, কুশল! তানজিমের বল ছিল ফুলটস। সেটিই মিস করে বোল্ড হয়েছেন নেপাল ওপেনার! জায়গা বানিয়ে খেলতে চেয়েছিলেন তিনি। শেষ মুহূর্তে সুইং করে বেরিয়ে গেছে বল। কীভাবে আউট হলেন, সেটি যেন বুঝতেই পারছিলেন না। তানজিমের অবশ্য তাতে কিছু যায় আসে না, তাঁর উল্লাস হলো দেখার মতোই। যেভাবেই আসুক, যে বলেই আসুক—উইকেট তো!

১ বল পর তানজিম পেয়েছেন আরেকটি উইকেট। স্লটে পেয়ে্ছিলেন ভেবে তুলে মারতে গিয়েছিলেন অনিল শাহ। তবে লেংথ ঠিক অমন শটের উপযুক্ত ছিল না। ব্যাট ঘুরে গেছে, বল উঠেছে ওপরে। ক্যাচ নিতে ভুল করেননি নাজমুল। তানজিম করেছেন মেডেন, নিয়েছেন ২ উইকেট। এ উইকেট ব্যাটিংয়ের জন্য সহজ নয়, এরই মধ্যে বাড়তি বাউন্স অস্বস্তিতে ফেলছে নেপালি ব্যাটসম্যানদের।

৩ ওভারে ৯/২।

নিহত কালাম বিশ্বাস টাঙ্গাইলের নাগরপুর উপজেলার ধুপুরিয়া এলাকার বাসিন্দা। তিনি স্ত্রীসহ ঢাকার সাভারের উত্তরপাড়া খালেক মার্কেটের পাশে একটি ভাড়া বাসায় থাকতেন।

সংবাদ সম্মেলনে র‌্যাব জানায়, গত রোববার দুপুরে ধামরাইয়ের কুল্লা ইউনিয়নের পশ্চিম বাড়িগাঁও এলাকায় অজ্ঞাতপরিচয় যুবকের মরদেহ পড়ে থাকতে দেখেন স্থানীয় লোকজন। পরে ধামরাই থানা-পুলিশকে বিষয়টি জানান তাঁরা। পুলিশ ঘটনাস্থলে পৌঁছে মরদেহ উদ্ধার করেন। পরে খোঁজ নিয়ে মরদেহটি অটোরিকশাচালক কালাম বিশ্বাসের বলে নিশ্চিত হয় পুলিশ। এ ছাড়া ওই ঘটনায় নিহত কালামের স্ত্রী ধামরাই থানায় অজ্ঞাতনামা আসামিদের বিরুদ্ধে হত্যা মামলা করেন।

এ ঘটনায় র‍্যাবের একটি দল জড়িত ব্যক্তিদের চিহ্নিত করে আইনের আওতায় আনতে তদন্ত শুরু করে। পরে তারা গতকাল বুধবার সাভার, ধামরাই ও মানিকগঞ্জে অভিযান চালিয়ে শান্ত মনি দাস, বিজয় মনি দাস, শ্রীকান্ত কর্মকার ও বিশ্বনাথ মনি দাসকে গ্রেপ্তার করে।

সম্প্রতি মার্কিন বিজ্ঞানীরা নতুন কৃত্রিম বুদ্ধিমত্তানির্ভর একটি সরঞ্জাম তৈরি করেছেন, যার মাধ্যমে ৯৫টি নির্ভুলতার সঙ্গে অগ্ন্যুৎপাতের পূর্বাভাস জানা যাচ্ছে। সম্প্রতি আমেরিকার সবচেয়ে বিপজ্জনক আগ্নেয়গিরি মাউন্ট সেন্ট হেলেন্স সক্রিয় বা ঘুম থেকে জেগে উঠছে বলে বিজ্ঞানীরা নতুন সরঞ্জামের মাধ্যমে জানার সুযোগ পেয়েছেন। নতুন কৌশলের মাধ্যমে বিপজ্জনক আগ্নেয়গিরির বিস্ফোরণ কখন ঘটবে, এমন দিন আগে থেকেই ভবিষ্যদ্বাণী করতে সিসমিক সিগন্যাল বিশ্লেষণ করছেন বিজ্ঞানীরা। যুক্তরাষ্ট্রের ওয়াশিংটন রাজ্যে অবস্থিত মাউন্ট সেন্ট হেলেন্স সম্প্রতি সক্রিয় হওয়ার লক্ষণ দেখা যাচ্ছে। বিজ্ঞানীরা ভালোভাবে জরুরি অবস্থান মোকাবিলার জন্য আগ্নেয়গিরির কার্যকলাপ খুঁজে বের করার জন্য একটি মেশিন লার্নিং টুল তৈরি করেছেন। নতুন সিস্টেমটি আগ্নেয়গিরিটির অবস্থা বিশ্লেষণ করে প্রাক্‌-বিস্ফোরণ ও বিস্ফোরণের সময়কাল সম্পর্কে জানাতে পারে।

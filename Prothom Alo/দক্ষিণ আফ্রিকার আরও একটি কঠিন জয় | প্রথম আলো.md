পরের ওভারে অবশ্য মঈনের বলে লং অনে ক্যাচ তোলেন আরেক ওপেনার রিজা (২৫ বলে ১৯ রান)। তাতে ডি ককের সঙ্গে ৫৯ বলে ৮৬ রানের জুটির সমাপ্তি ঘটে। ১২তম ওভারে আর্চারের বলে থামে ডি ককের ৩৮ বলে ৪টি চার ও ৪টি ছক্কায় ৬৫ রানের ইনিংস। শেষের দিকে ডেভিড মিলারের ২৮ বলে ৪৩ রানের ইনিংস প্রোটিয়াদের রানটা দেড় শর ওপারে নিতে বড় ভূমিকা রাখে।  

**সংক্ষিপ্ত স্কোর**  
দক্ষিণ আফ্রিকা: ২০ ওভারে ১৬৩/৬ (ডি কক ৬৫, মিলার ৪৩, রিজা ১৯; আর্চার ৩/৪০, মঈন ১/২৫, রশিদ ১/২০)।  
ইংল্যান্ড: ২০ ওভারে ১৫৬/৬ (ব্রুক ৫৩, লিভিংস্টোন ৩৩, বাটলার ১৭; মহারাজ ২/২৫, রাবাদা ২/৩২)।  
ফলাফল:  দক্ষিণ আফ্রিকা ৭ রানে জয়ী।  
ম্যান অব দ্য ম্যাচ: কুইন্টন ডি কক।

**‘তাঁর স্বপ্ন পূরণ হয়েছে’**

মিসর সরকার জানিয়েছে, এবার দেশটি থেকে হজ করতে গিয়ে যাঁরা মারা গেছেন, তাঁদের অনেকেই হজ ভিসা নিয়ে যাননি বা নিবন্ধিত নন। এমন অবৈধভাবে যেসব প্রতিষ্ঠান মিসরীয়দের হজে নিয়ে যাচ্ছে, তাদের শনাক্ত করতে তদন্ত শুরুর কথা জানিয়েছেন দেশটির প্রধানমন্ত্রী মোস্তফা মাদবুলি।

এফেন্দির বড় মেয়ের নাম মানাল। মায়ের মৃত্যুর পর থেকে তাঁর চোখে পানি। কাঁদতে কাঁদতে তিনি বলছিলেন, ‘মৃত্যুর কিছু সময় আগে মা আমার ভাইকে ফোন দিয়েছিলেন। বলছিলেন, তাঁর মনে হচ্ছে, শরীর থেকে প্রাণ বেরিয়ে যাচ্ছে। তখন যদি আমি তাঁর সঙ্গে থাকতে পারতাম।’

এফেন্দিয়া যখন জীবনের শেষ শ্বাসগুলো নিচ্ছিলেন, তখন তিনি শুয়ে ছিলেন একটি সড়কের এক কোনায়। মায়ের এমন মৃত্যু তাঁর সন্তানদের জন্য চরম বেদনার। তবে তাঁরা এটা ভেবে কিছুটা শান্তি পাচ্ছেন যে মায়ের দাফন হয়েছে পবিত্র নগরী মক্কায়। মানাল বলছিলেন, তিনি (এফেন্দিয়া) চাইতেন যেন মক্কায় মারা যান এবং সেখানে দাফন হয়। তাঁর সেই স্বপ্ন পূরণ হয়েছে।

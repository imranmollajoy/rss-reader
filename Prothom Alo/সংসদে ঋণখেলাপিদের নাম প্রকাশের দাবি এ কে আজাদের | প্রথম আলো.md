স্বতন্ত্র এই সংসদ সদস্য বলেন, এখন যদি ১৫ শতাংশ কর দিয়ে তাঁদের টাকা আনতে দেওয়া হয়, এটা হবে অন্যায়।

কালোটাকা সাদা করার সুযোগ দিতে বাজেটে দেওয়া প্রস্তাবের বিরোধিতা করে এ কে আজাদ বলেন, আওয়ামী লীগ নির্বাচনী ইশতেহারে দুর্নীতির বিরুদ্ধে ‘জিরো টলারেন্স’ (শূন্য সহিষ্ণুতা) ঘোষণা করেছে। সেখানে কীভাবে সার্বভৌম সংসদ কালোটাকা সাদা করার বৈধতা দিতে পারে, তা বোধগম্য নয়। তিনি প্রশ্ন রাখেন, কেন কালোটাকার উৎস নিয়ে প্রশ্ন করা যাবে না।

এ কে আজাদ বলেন, এবারের বাজেটে পরিচালন ব্যয় ধরা হয়েছে ৫ লাখ ৬ হাজার ৯৭১ কোটি টাকা। এর মধ্যে জনপ্রশাসন খাতে ব্যয় বাজেটের ২২ দশমিক ১ শতাংশ, যা ২ লাখ ৯৭ হাজার ৩৮৮ কোটি টাকা। অথচ উন্নয়ন ব্যয় ধরা হয়েছে ২ লাখ ৮১ হাজার ৪৫৩ কোটি টাকা। একটা মন্ত্রণালয়কে বাজেটের ২২ শতাংশ দিয়ে দেওয়া হলে তা শরীরের চেয়ে মাথা ভারী হয়ে যাওয়ার মতো ব্যাপার হবে।

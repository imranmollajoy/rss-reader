নালিতাবাড়ী থানার ভারপ্রাপ্ত কর্মকর্তা (ওসি) মনিরুল আলম ভূঁইয়া প্রথম আলোকে বলেন, গাছের ডাল কাটার অভিযোগে গোলাম মোস্তফা বিরুদ্ধে ভূমি অফিসের নায়েব বাদী হয়ে থানায় লিখিত অভিযোগ দিয়েছেন। বিষয়টি আদালতে পাঠানো হয়েছে। আদালতের অনুমতিক্রমে তদন্ত করে তাঁর বিরুদ্ধে আইনগত পদক্ষেপ নেওয়া হবে।

অভিযোগের বিষয়ে গোলাম মোস্তফা মুঠোফোনে প্রথম আলোকে বলেন, ‘আমি এই গাছের ডাল কাটছি না। দোকানে যেন চুরি না হতে পারে, সে জন্য গাছসহ টিনের বেড়া দিয়েছি। রাতের আঁধারে কে বা কারা গাছের ডাল কেটেছে তা–ও জানি না।’ গাছের শিকড়-বাকল কাটা ও বিষ প্রয়োগের বিষয়ে তিনি বলেন, ‘এটা আমার বিরুদ্ধে মিথ্যা অভিযোগ। প্রয়োজনে নৈশ প্রহরীকে জিজ্ঞেস করতে পারেন।’

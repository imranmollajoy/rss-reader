**প্রশ্ন:** তিনি আর নেই। (যৌগিক)

**উত্তর:** তিনি ছিলেন, কিন্তু এখন আর নেই।

**প্রশ্ন:** যেসব পশু মাংস খায়, তারা অত্যন্ত বলবান। (সরল)

**উত্তর:** মাংসাশী পশু অত্যন্ত বলবান।

**প্রশ্ন:** বাংলাদেশের চিরস্থায়ীত্ব কামনা করি। (ইচ্ছাসূচক)

**উত্তর:** বাংলাদেশ চিরস্থায়ী হোক।

**প্রশ্ন:** যারা ভালো ছেলে, তারা গুরুজনের কথা মেনে চলে। (সরল)

**উত্তর:** ভালো ছেলেরা গুরুজনের কথা মেনে চলে।

**প্রশ্ন:** যদিও সে দরিদ্র, তথাপি সে চরিত্রবান। (যৌগিক)

**উত্তর:** সে দরিদ্র কিন্তু চরিত্রবান।

**প্রশ্ন:** যদি পড়াশোনা না করো, তাহলে ভবিষ্যৎ অন্ধকার। (যৌগিক বাক্য)

**উত্তর:** পড়াশোনা করো, নইলে ভবিষ্যৎ অন্ধকার।

**প্রশ্ন:** আমার এমন কিছু নেই, যা তোমাকে দিতে পারি। (সরল)

**উত্তর:** তোমাকে দেওয়ার মতো আমার কিছুই নেই।

**প্রশ্ন:** দেশের সেবা করবে। (নির্দেশাত্মক)

**উত্তর:** দেশের সেবা করা উচিত।

**প্রশ্ন:** তোমার দীর্ঘ জীবন কামনা করছি। (প্রার্থনাসূচক)

**উত্তর:** দীর্ঘজীবী হও।

**প্রশ্ন:** ধনীরা প্রায়ই কৃপণ হয়। (জটিল)

**উত্তর:** যারা ধনী, তারা প্রায়ই কৃপণ হয়।

**প্রশ্ন:** মন দিয়ে লেখাপড়া করা উচিত। (অনুজ্ঞাসূচক) 

**উত্তর:** মন দিয়ে লেখাপড়া করো।

**প্রশ্ন:** আজকাল সব জিনিসই দুর্লভ। (নেতিবাচক)

**উত্তর:** আজকাল কোনো জিনিসই সুলভ নয়।

**প্রশ্ন:** দেশের সেবা করা সকলের কর্তব্য। (অনুজ্ঞাসূচক)

**উত্তর:** সবাই দেশের সেবা করো।

**প্রশ্ন:** শীতে দরিদ্র মানুষের খুব কষ্ট হয়। (বিস্ময়সূচক)

**উত্তর:** শীতে দরিদ্র মানুষের কী কষ্ট!

**প্রশ্ন:** যা বার্ধক্য, তা সব সময় বয়সের ফ্রেমে বাঁধা যায় না। (সরল বাক্য)

**উত্তর:** বার্ধক্যকে সব সময় বয়সের ফ্রেমে বাঁধা যায় না।

**প্রশ্ন:** দয়া করে সব কথা খুলে বলুন। (যৌগিক বাক্য)

**উত্তর:** দয়া করুন এবং সব কথা খুলে বলুন।

**প্রশ্ন:** ভালো ছেলেরা শিক্ষকের আদেশ পালন করে। (মিশ্র বাক্য)

**উত্তর:** যারা ভালো ছেলে, তারা শিক্ষকের আদেশ পালন করে।

**প্রশ্ন:** লোভ পরিত্যাগ করলে সুখে থাকবে। (জটিল)

**উত্তর:** যদি লোভ পরিত্যাগ করো, তাহলে 

সুখে থাকবে।

**প্রশ্ন:** আমার কথা বিশ্বাস করো; তোমার মঙ্গল হবে। (সরল)

**উত্তর:** আমার কথা বিশ্বাস করলে তোমার মঙ্গল হবে।

**প্রশ্ন:** মিথ্যাবাদীকে কেউ পছন্দ করে না। (অস্তিবাচক)

**উত্তর:** মিথ্যাবাদীকে সবাই ঘৃণা করে।

**প্রশ্ন:** ভুল সকলেই করে। (প্রশ্নবাচক)

**উত্তর:** ভুল কি সকলেই করে না?

**প্রশ্ন:** পরিশ্রমী লোকই সাফল্য লাভ করে। (জটিল)

**উত্তর:** যে পরিশ্রমী, সে–ই সাফল্য লাভ করে।

**প্রশ্ন:** পঞ্জিকার পাতা উল্টাইতে থাকিল। (নেতিবাচক)

**উত্তর:** পঞ্জিকার পাতা উল্টানো বন্ধ থাকিল না।

**প্রশ্ন:** শৈশবে তার বাবা মারা যান। (প্রশ্নবাচক)

**উত্তর:** শৈশবেই কি তার বাবা মারা যাননি?

**প্রশ্ন:** সুসংবাদটা পেয়ে সে আনন্দিত হলো। (জটিল)

**উত্তর:** যখন সে সুসংবাদ পেল, তখন সে আনন্দিত হলো।

**প্রশ্ন:** একলা যেতে ভয় করবে না তো? (অস্তিবাচক)

**উত্তর:** একলা যেতে ভয় করবে কি না, জানতে চাই।

**মোস্তাফিজুর রহমান,** *শিক্ষক,* বীরশ্রেষ্ঠ নূর মোহাম্মদ পাবলিক কলেজ, ঢাকা

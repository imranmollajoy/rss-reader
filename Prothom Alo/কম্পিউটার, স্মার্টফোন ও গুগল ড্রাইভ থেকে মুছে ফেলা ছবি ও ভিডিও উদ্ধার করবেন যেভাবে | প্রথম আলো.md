কম্পিউটার থেকে মুছে ফেলা ছবি ও ভিডিও উদ্ধারের জন্য প্রথমে রিসাইকেল বিনে যেতে হবে। সেখানে সর্বশেষ ৩০ দিনের মুছে ফেলা সব ছবি ও ভিডিও পাওয়া যাবে। রিসাইকেল বিন থেকে যে ছবি বা ভিডিও উদ্ধার করতে হবে, সেটি নির্বাচন করে ডান ক্লিক করে রিস্টোর নির্বাচন করলেই কম্পিউটারের আগের ফোল্ডারে চলে যাবে।

ফাইল রিকভারি সফটওয়্যার ব্যবহার করেও মুছে যাওয়া ফাইল ফিরিয়ে আনা সম্ভব। এ জন্য অবশ্যই কম্পিউটারে আগে থেকেই সফটওয়্যারটি ইনস্টল করা থাকতে হবে। মুছে ফেলা ফাইল ফিরিয়ে আনার জন্য ফাইল রিকভারি সফটওয়্যার দিয়ে প্রথমেই হার্ডডিস্ক স্ক্যান করতে হবে। খুঁজে না পেলে যে ড্রাইভে ফাইলটি ছিল সেটি নির্বাচন করতে হবে। স্ক্যান শেষে ড্রাইভটি থেকে ডিলিট হওয়া ফাইলের একটি তালিকা দেখাবে রিকভারি সফটওয়্যারটি। এরপর কাঙ্ক্ষিত ফাইল নির্বাচন করে রিকভার বাটনে ক্লিক করতে হবে। এবার যে ড্রাইভে ফাইলটি সংরক্ষণ করতে হবে তা নির্বাচন করে দিলেই মুছে যাওয়া ফাইলটি পুনরায় ব্যবহার করা যাবে।

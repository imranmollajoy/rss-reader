**জার্মানি ২-০ ডেনমার্ক**

আক্রমণ, প্রতি আক্রমণ, গোল বাতিল, বৃষ্টি ও বজ্রপাত মিলিয়ে শেষ পর্যন্ত জিতল জার্মানি। ডর্টমুন্ডের সিগন্যাল ইদুনা পার্কে ইউরো শেষ ষোলোয় ডেনমার্ককে ২-০ গোলে হারিয়ে কোয়ার্টার ফাইনালে উঠেছে জার্মানি। গোল করেন কাই হাভার্টজ ও জামাল মুসিয়ালা।

শেষ ষোলোয় স্পেন-জর্জিয়া ম্যাচে জয়ী দল কোয়ার্টার ফাইনালে জার্মানির মুখোমুখি হবে। বড় টুর্নামেন্টে এ নিয়ে টানা ৮ ম্যাচ জিততে ব্যর্থ হলো ডেনমার্ক। এবার ইউরোয় কোনো ম্যাচ না জিতেই বাড়ি ফিরতে হলো ডেনিশদের।

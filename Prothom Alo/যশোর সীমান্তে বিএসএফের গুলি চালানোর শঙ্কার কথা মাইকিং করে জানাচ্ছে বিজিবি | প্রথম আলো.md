বেনাপোল পৌর এলাকার ৯ নম্বর ওয়ার্ডের কাউন্সিলর কামাল হোসেন বলেন, বিজিবির পক্ষ থেকে জানানো হয়েছে, ইউনিয়ন ও পৌরসভার প্রতিটি ওয়ার্ডের ইউপি সদস্যদের মাধ্যমে গ্রাম পুলিশ দিয়ে যেন জানিয়ে দেওয়া হয়, সীমান্তের কাঁটাতারের আশপাশে গরু-ছাগল কিংবা কৃষিকাজের জন্য কেউ যাতে না যান। এরপর বিষয়টি মাইকিং করে সর্বসাধারণকে জানানো হয়েছে। বিজিবি সদস্যরা জনাকীর্ণ এলাকায় গিয়েও মানুষকে সতর্ক করছেন।

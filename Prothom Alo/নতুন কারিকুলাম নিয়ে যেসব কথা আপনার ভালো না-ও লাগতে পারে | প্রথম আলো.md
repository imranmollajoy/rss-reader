বর্তমান বইগুলোয় পারদর্শিতার পাশাপাশি নৈতিক শিক্ষার ও অনেক বিষয় আছে, যা শিক্ষার্থীদের একজন সৎ ও যোগ্য নাগরিক তৈরিতে সহায়তা করবে। কিছু ভুলত্রুটি আছে, খুব তাড়াতাড়ি আমরা এর সমাধান পাব। শিক্ষা কারিকুলাম–সংশ্লিষ্ট কর্মকর্তারা কাজ করছেন। শিক্ষা মন্ত্রণালয়, শিক্ষা বিভাগ কাজ করছে। নতুন কোনো বিষয় শুরু করতে গেলে অনেক সমস্যার মুখোমুখি হতে হয়। বড় সমস্যা হচ্ছে গুজব! আমরা না দেখে, নিজে যাচাই না করেই অন্যকে বলতে থাকি।

আমার কাছে বন্ধুদের মধ্যে সময়-সময় অনেকে অনেক কিছু বলেছে, কিন্তু আমি বইতে মিলিয়ে দেখেছি বিষয়টি সত্য নয়। পরে আমি ওই বন্ধুকে বই এনে দিয়ে পড়তে বলেছি। বই পড়ে সে বুঝতে পেরেছে, এটা গুজব ছিল। বইতে কোনো সমস্যা নেই। এ জন্য অভিভাবকদের প্রতি অনুরোধ থাকবে, গুজবে কান দেবেন না। নিজে আগে বই পড়বেন, দেখবেন পড়ে সিদ্ধান্ত নেবেন। সবার জন্য শুভকামনা রইল।

***সঞ্জয় মিত্র***

সহকারী শিক্ষক (আইসিটি)

গুমাইল উচ্চবিদ্যালয় ও কলেজ

সাভার, ঢাকা।

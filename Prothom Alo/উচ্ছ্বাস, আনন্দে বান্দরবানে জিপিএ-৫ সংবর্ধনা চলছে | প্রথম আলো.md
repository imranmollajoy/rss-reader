সকাল ৯টার আগেই শিক্ষার্থীদের পদচারণে মুখর বান্দরবান জেলা পরিষদ মিলনায়তন। এখানে বসেছে ২০২৪ সালের এসএসসি ও সমমানের পরীক্ষায় জিপিএ-৫ পাওয়া কৃতী শিক্ষার্থীদের সংবর্ধনা অনুষ্ঠানের আসর। সূর্যের প্রখর চোখ রাঙানি উপেক্ষা করে শিক্ষার্থীরা এসেছে আয়োজনে। যেন প্রাণের উচ্ছ্বাসে জীবনের জয়গান গাইছে সবাই। ‘স্বপ্ন দেখো জীবন গড়ো’ স্লোগানে এ উৎসবের আয়োজন করে প্রথম আলো। পৃষ্ঠপোষকতায় ছিল শিক্ষার ডিজিটাল প্ল্যাটফর্ম <a href="https://shikho.com/" target="_blank" rel="nofollow">শিখো</a>।

আয়োজনটি পাওয়ার্ড বাই বিকাশ এবং সহযোগিতায় থাকছে কনকর্ড গ্রুপ, ফ্রেশ, বহুব্রীহি, সানকুইক, কনকা-গ্রি, মিউচুয়াল ট্রাস্ট ব্যাংক পিএলসি, বার্জার পেইন্টস বাংলাদেশ লিমিটেড, ইউসিএসআই ইউনিভার্সিটি বাংলাদেশ শাখা ক্যাম্পাস, ইউনিভার্সিটি অব লিবারেল আর্টস বাংলাদেশ, এটিএন বাংলা ও প্রথম আলো বন্ধুসভা। উৎসবে অংশ নিতে বান্দরবান জেলার বিভিন্ন উপজেলার জিপিএ-৫ পাওয়া প্রায় ১০০ শিক্ষার্থী নিবন্ধন করেছে।

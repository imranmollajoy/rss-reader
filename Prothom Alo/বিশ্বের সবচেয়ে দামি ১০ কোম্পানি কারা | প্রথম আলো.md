**এলি লিলি:** বিশ্বের অন্যতম বৃহৎ ওষুধ কোম্পানি এটি। বিশ্বের ১৩টি দেশে তাদের ওষুধ উৎপাদন কারখানা আছে; মোট কর্মী ৩৩ হাজার। এ প্রতিবেদন লেখার সময় এলি লিলির বাজার মূলধন ছিল ৮৪ হাজার ৪ কোটি ডলার। গত এক বছরে এই কোম্পানির বাজার মূলধন বেড়েছে ৯৩ দশমিক ১২ শতাংশ। 

দেখা যাচ্ছে, বিশ্বের শীর্ষ ১০টি দামি কোম্পানির অর্ধেকেরও বেশি প্রযুক্তিপ্রতিষ্ঠান। মানুষের জীবন ও ব্যবসা-বাণিজ্যে প্রযুক্তির প্রভাব যে বাড়ছে, এই তথ্য তার সাক্ষ্য দেয়।

বিশেষ করে কোভিড মহামারির সময় থেকে প্রযুক্তিপ্রতিষ্ঠানগুলোর পসার দ্রুততার সঙ্গে বাড়ছে। গত চার বছরেই এই কোম্পানিগুলোর বাজার মূলধন ১ ট্রিলিয়ন থেকে ২ ট্রিলিয়ন এবং তারপর ৩ ট্রিলিয়নে উন্নীত হয়েছে। প্রযুক্তিপ্রতিষ্ঠানগুলোর এআই নিয়ে কাজ করা এনভিডিয়ার উত্থান আরও লক্ষণীয়। ভবিষ্যৎ পৃথিবী যে এআইনির্ভর হবে, তার ইঙ্গিত এর মাধ্যমে পাওয়া যাচ্ছে। 

**সূত্র:** কোম্পানিসমার্কেটক্যাপ ডট কম।

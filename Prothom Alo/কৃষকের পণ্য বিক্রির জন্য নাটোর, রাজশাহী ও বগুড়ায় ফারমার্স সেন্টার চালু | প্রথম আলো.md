কৃষিপ্রযুক্তিভিত্তিক বাংলাদেশি উদ্ভাবনী উদ্যোগ (স্টার্টআপ) ফসল ডটকম লিমিটেড ও সেফ যৌথভাবে কৃষকের পণ্য বিক্রির জন্য নাটোর, রাজশাহী ও বগুড়া জেলায় তিনটি কেন্দ্র (ফারমার্স সেন্টার) চালু করেছে। চলতি সপ্তাহের শনি, রবি ও সোমবার প্রায় ৩০০–এর বেশি কৃষকের উপস্থিতিতে ফসল ফারমার্স সেন্টার চালু করা হয়। এ সময় উপস্থিত ছিলেন সেফের প্রতিষ্ঠাতা আরিফা জেসমিন। ফসলের প্রতিষ্ঠাতা ও প্রধান নির্বাহী কর্মকর্তা (সিইও) সাকিব হোসাইন, সেফের সহপ্রতিষ্ঠাতা নাসিমা আক্তার, সিংড়া পৌরসভার মেয়র জান্নাতুল ফেরদৌস, ফসলের সহপ্রতিষ্ঠাতা মামুনুর রশিদসহ অনেকে। আজ বৃহস্পতিবার এক সংবাদ বিজ্ঞপ্তিতে এসব তথ্য জানানো হয়।

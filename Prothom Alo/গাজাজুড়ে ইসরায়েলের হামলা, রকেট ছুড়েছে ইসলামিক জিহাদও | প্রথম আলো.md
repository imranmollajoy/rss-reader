ফিলিস্তিনের গাজার বিভিন্ন এলাকায় ব্যাপক হামলা চালিয়েছে ইসরায়েলি বাহিনী। উত্তরে গাজা নগরী, মধ্যাঞ্চলে নুসেইরাত আশ্রয়শিবির এবং দক্ষিণে খান ইউনিস ও রাফায় হামলার খবর পাওয়া গেছে। এদিকে উপত্যকাটিতে ইসরায়েলি সেনাদের লক্ষ্য করে আজ সোমবার রকেট হামলা চালিয়েছে ফিলিস্তিনি সশস্ত্র সংগঠন ইসলামিক জিহাদ।

ইসলামিক জিহাদ জানিয়েছে, ফিলিস্তিনিদের ওপর ইসরায়েলের নৃশংসতার জবাবেই ওই রকেট হামলা চালানো হয়েছে। অন্যদিকে ইসরায়েল বলেছে, খান ইউনিস অতিক্রম করার সময় ২০টি ক্ষেপণাস্ত্র শনাক্ত করতে পেরেছে তারা। এর মধ্যে বেশির ভাগই ধ্বংস করা হয়েছে। পরে কামান দিয়ে পাল্টা হামলা চালানো হয়েছে।

পশুর ব্যবসায়ীদের সঙ্গে কথা বলে জানা গেছে, ট্রেনের পরিবর্তে ট্রাকে করে কোরবানির পশু ঢাকায় নিয়ে গেলে প্রতিটি গরু বা মহিষের জন্য ১ হাজার ৫০০ থেকে ১ হাজার ৭০০ টাকা বা তারও বেশি পরিবহন খরচ লাগে। ট্রেনের মাধ্যমে ঢাকায় যেতে গরুপ্রতি মাত্র ৫০০ টাকা লাগছে। এতে ব্যবসায়ীদের খরচ কমবে। ফলে তাঁরা বেশি লাভবান হবেন। একই সঙ্গে তুলনামূলক নিরাপদেও গরুগুলো পৌঁছাবে ঢাকায়।

পচাবহলা এলাকার ব্যবসায়ী রবিউল ইসলাম জানান, সড়কপথের চেয়ে ট্রেনে গরু পরিবহনে অর্ধেক খরচ হয়। সবচেয়ে বড় কথা, একদম নিরাপদে ঢাকার হাটে পৌঁছানো যায়। এসব কারণে অঞ্চলটির গরু ব্যবসায়ীরা ট্রেনে গরু নিতে বেশি পছন্দ করেন।

রাজশাহী বিশ্ববিদ্যালয়ের সব ধরনের নিয়োগের স্থগিতাদেশ প্রত্যাহার করা হয়েছে। আজ বৃহস্পতিবার দুপুরে শিক্ষা মন্ত্রণালয়ের মাধ্যমিক ও উচ্চশিক্ষা বিভাগের বিশ্ববিদ্যালয় অধিশাখা-২–এর যুগ্ম সচিব মো. পারভেজ হাসান স্বাক্ষরিত বিজ্ঞপ্তিতে এ তথ্য জানানো হয়। এর মাধ্যমে বিশ্ববিদ্যালয়ের যেকোনো নিয়োগে আর কোনো বাধা থাকল না।

মো. পারভেজ হাসান প্রথম আলোকে বলেন, ‘রাজশাহী বিশ্ববিদ্যালয়ের নিয়োগের স্থগিতাদেশ প্রত্যাহার করা হয়েছে। আপনারা যে বিজ্ঞপ্তিটি পেয়েছেন, সেটি আমারই স্বাক্ষর করা। এতে যথাযথ কর্তৃপক্ষের অনুমোদন রয়েছে।’

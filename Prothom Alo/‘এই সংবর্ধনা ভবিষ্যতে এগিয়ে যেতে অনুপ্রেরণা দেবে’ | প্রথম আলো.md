উৎসবে সুরের মায়া ছড়িয়ে দেন সংগীতশিল্পী অপরাজিতা রায় কেয়া ও তনুশ্রী পাল শ্রেয়া। একক আবৃত্তি করেন তাওফিকা মুজাহিদ। অনুষ্ঠানের শেষ পর্যায়ে আবৃত্তি সংগঠন উচ্চারণের খুদে আবৃত্তিশিল্পীরা কিছুটা সময় মুগ্ধ করে রাখে সবাইকে। অনুষ্ঠান শেষে উচ্ছ্বাসের রেশ নিয়ে দূরের-কাছের শিক্ষার্থীরা বাড়ির পথ ধরে। মৌলভীবাজারে জিপিএ-৫ পাওয়া ছয় শতাধিক শিক্ষার্থী উৎসবে অংশ নিতে নিবন্ধন করেছিল।

আয়োজনটি পাওয়ার্ড বাই বিকাশ ও সহযোগিতায় থাকছে কনকর্ড গ্রুপ, ফ্রেশ, বহুব্রীহি, সানকুইক, কনকা-গ্রি, মিউচুয়াল ট্রাস্ট ব্যাংক পিএলসি, বার্জার পেইন্টস বাংলাদেশ লিমিটেড, ইউসিএসআই ইউনিভার্সিটি বাংলাদেশ শাখা ক্যাম্পাস, ইউনিভার্সিটি অব লিবারেল আর্টস বাংলাদেশ, এটিএন বাংলা ও প্রথম আলো বন্ধুসভা।

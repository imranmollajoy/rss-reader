বিশ্বের যেকোনো স্থানে এখন আসা-যাওয়া সহজ হয়েছে। তারপরও বিশ্বের কিছু জায়গা আছে, যেগুলো এখনো রহস্যে ঘেরা। এসব জায়গায় সাধারণ মানুষের যেতে মানা। 

এমনই একটি স্থান হচ্ছে ব্রাজিলের স্নেক আইল্যান্ড। এ জায়গাটিতে প্রচুর বিষধর সাপ রয়েছে। এ স্থানটিতে গোল্ডেন ল্যান্সহেড ভাইপার নামের মারাত্মক বিষধর সাপ রয়েছে। তাই সাপের কামড় থেকে পর্যটকদের সুরক্ষা ও এখানকার অন্যান্য বন্য প্রাণী রক্ষায় জনসাধারণের জন্য এই দ্বীপে যাওয়া নিষেধ। বিশ্বের আরেকটি গোপন ও কৌতূহলোদ্দীপক স্থান হচ্ছে যুক্তরাষ্ট্রের নেভাদার এরিয়া-৫১। এটি এর নামের জন্য কুখ্যাত। এ জায়গা ঘিরে অনেক ষড়যন্ত্রতত্ত্ব ডালপালা মেলেছে। এর মধ্যে রয়েছে ভিনগ্রহের প্রাণী বা এলিয়েন নিয়ে কার্যকলাপ ও উন্নত সামরিক প্রযুক্তি পরীক্ষার মতো নানা বিষয়। তবে এটি মার্কিন বিমানবাহিনীর কার্যকলাপ চালানোর জন্য অত্যন্ত গোপনীয় স্থান হওয়ায় এখানে জনসাধারণের প্রবেশ নিষেধ। 

শুধু যে যোগব্যায়াম বা মেডিটেশন নিয়েই ট্রিপল এ কাজ করে, তা নয়। যাঁর যেমন প্রয়োজন, তাঁর জন্য তেমন কোর্স ডিজাইন করা হয়। এ ক্ষেত্রে কারও খাদ্যাভ্যাস, জীবনযাপনের অভ্যাস বদলানোর প্রয়োজন হলে সে পরামর্শও দেওয়া হয়। একজন মানুষের মানসিক, শারীরিক, ইমোশনাল ও স্পিরিচুয়াল খাত নিয়ে কাজ করে ট্রিপল এ।

ট্রিপল এতে শেখানো হয়, প্রকৃতির প্রতি কৃতজ্ঞতা জ্ঞাপনের কথা, হিংসা–দুশ্চিন্তা কমানোর উপায়, ভালো মানুষ হওয়ার পথ দেখানো হয়। যাঁর জীবনমানের উন্নয়নে যেমন বিষয় যোগ করা প্রয়োজন, সেটাই যুক্ত করে কোর্স ডিজাইন করা হয়। প্রশ্ন ছিল, এই যে একটু অন্যভাবে চিন্তা করা, সেটার পেছনে কোন শক্তি কাজ করেছে?

শুরু থেকেই পরিবারের সব রকম সমর্থন পেয়েছেন পদ্মশ্রী। মা–বাবা কখনোই তাঁর ইচ্ছার সামনে বাধা হয়ে দাঁড়াননি। তাই এসব করার শক্তি পেয়েছেন, বললেন তিনি।

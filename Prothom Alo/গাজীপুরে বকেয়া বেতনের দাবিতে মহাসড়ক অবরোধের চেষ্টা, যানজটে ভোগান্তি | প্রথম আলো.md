শ্রমিক অসন্তোষের বিষয়ে কারখানাটির মালিক এম এন এইচ বুলুর ব্যক্তিগত মুঠোফোনে যোগাযোগের চেষ্টা করলেও তা বন্ধ পাওয়া যায়। তবে কারখানার একটি সূত্র জানিয়েছে, আর্থিক সংকট এবং বিভিন্ন সময়ে শ্রমিক অসন্তোষের কারণে গত এপ্রিল মাসে কারখানাটি বন্ধ ঘোষণা করা হয়েছে।

গাজীপুর মেট্রোপলিটন পুলিশের গাছা থানার ভারপ্রাপ্ত কর্মকর্তা (ওসি) জিয়াউর রহমান বলেন, বিক্ষুব্ধ শ্রমিকেরা মহাসড়ক অবরোধ করলে ১৫ মিনিটের মতো যান চলাচল বন্ধ ছিল। পরে তাঁদের বুঝিয়ে মহাসড়ক থেকে সরিয়ে নেওয়া হয়। এখন পরিস্থিতি স্বাভাবিক আছে। মহাসড়কে যান চলাচলও স্বাভাবিক আছে। শ্রমিকদের দাবির বিষয়ে কারখানা কর্তৃপক্ষের সঙ্গে কথা বলা হচ্ছে।

বিষয়টি নিশ্চিত করেছেন বিয়ানীবাজার থানার ভারপ্রাপ্ত কর্মকর্তা (ওসি) দেবদুলাল ধর। তিনি বলেন, গ্রেপ্তার আশরাফুল আলম বিয়ানীবাজার পৌরসভার শ্রীধরা মহল্লার মৃত ছাইফুল আলমের ছেলে। গতকাল শুক্রবার সন্ধ্যার দিকে বিয়ানীবাজার উপজেলার লাউতা ইউনিয়নের কালাইউরা গ্রামে অভিযান চালিয়ে তাঁকে গ্রেপ্তার করা হয়। তিনি এজাহারভুক্ত আসামি নন। মামলার তদন্তে পাওয়া তথ্যের ভিত্তিতে তাঁকে গ্রেপ্তার করা হয়েছে। এর আগে সামাজিক যোগাযোগমাধ্যম ফেসবুকে তাঁর ছবি ও ভিডিও ছড়িয়েছিল। তাঁকে আজ শনিবার দুপুরে আদালতে পাঠানো হয়েছে। জিজ্ঞাসাবাদের জন্য আগামীকাল রোববার রিমান্ডের আবেদন জানানো হবে।

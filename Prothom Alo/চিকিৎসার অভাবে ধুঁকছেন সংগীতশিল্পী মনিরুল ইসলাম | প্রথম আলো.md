সম্প্রতি খান বানিয়ারা গ্রামের বাড়িতে গিয়ে দেখা যায়, সংগীতশিল্পী মনিরুল ইসলাম বিছানায় শুয়ে আছেন। খাটের এক পাশে হারমোনিয়াম, বেহালা ও গিটার পড়ে আছে। সেখানে আলাপকালে মনিরুল ইসলাম বলেন, ‘কত বড় বড় সুরকার, গীতিকার ও শিল্পীর সঙ্গে আমার ওঠাবসা ছিল। এখন আমি শয্যাশায়ী, এখন কেউ আর খোঁজ নেন না। আমি আবার গানে ফিরতে চাই।’

মনিরুল ইসলামের স্ত্রী সুফিয়া আক্তার বলেন, তাঁর স্বামীর বুকে একটি পেসমেকার স্থাপন করা গেলে তিনি বেঁচে যাবেন। এতে ৮–১০ লাখ টাকা প্রয়োজন। কিন্তু টাকার অভাবে একজন শিল্পী বিনা চিকিৎসায় ধুঁকছেন। স্বামীর চিকিৎসার জন্য তিনি প্রধানমন্ত্রী শেখ হাসিনার সহযোগিতা প্রত্যাশা করেন। সেই সঙ্গে স্বামীকে বাঁচাতে বিত্তবানদের কাছে সহায়তা চেয়েছেন।

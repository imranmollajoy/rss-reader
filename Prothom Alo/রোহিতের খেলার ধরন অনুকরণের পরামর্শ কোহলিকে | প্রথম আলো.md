কোহলিকে পরামর্শ দিতে গিয়ে স্টার স্পোর্টসে তিনি বলেছেন, ‘আমরা রান নিয়ে কথা বলছি, যেটা গুরুত্বপূর্ণ। আপনি যখন ওপেন করবেন, বিশেষ করে এই সংস্করণে, তখন ইমপ্যাক্ট গুরুত্বপূর্ণ। আপনি ৩০ রান করতে পারেন, কিন্তু সেই ৩০ রান যদি ২০ বলে আসে, এটা ৪৫ বলে ৫০ রানের চেয়ে গুরুত্বপূর্ণ। তাই ইমপ্যাক্ট খুব গুরুত্বপূর্ণ।’

তিনি এরপর যোগ করেন, ‘আপনি যদি রোহিতকে উদাহরণ হিসেবে নেন, সে হয়তো গত এক থেকে দেড় বছরে বড় রান করেনি, কিন্তু প্রতিটি ইনিংসেই গতি দিয়েছে। ১৫ বলে ২০–২৫ রান খারাপ ইনিংস নয়। সে যদি ফিফটি বা সেঞ্চুরি করে, তাহলে খুব ভালো। কিন্তু সে যদি ১৫ বলে ২৫ রানের অবদান রাখে, সেটাকেও ভালো বলতে হবে।’

এবারের প্রেসিডেন্ট নির্বাচনে ছয়জন প্রার্থী অংশ নিচ্ছেন। তাঁদের মধ্যে পাঁচজন রক্ষণশীল ও একজন মধ্যপন্থী। দেশটিতে নির্বাচন-সংক্রান্ত বিষয় দেখভালের দায়িত্বে থাকা গার্ডিয়ান কাউন্সিল তাদের অনুমোদন দিয়েছেন। তাঁরা হলেন পার্লামেন্টের স্পিকার মোহাম্মদ বাঘের গালিবাফ, পরমাণু কর্মসূচিবিষয়ক সাবেক মধ্যস্থতাকারী সাইদ জালিলি, সাবেক স্বরাষ্ট্রমন্ত্রী মোস্তফা পোউর মোহাম্মাদী, তেহরানের মেয়র আলী রেজা জাকানি, বর্তমান ভাইস প্রেসিডেন্ট আমির হোসেইন গাজিজাদেহ হাশেমি ও পার্লামেন্ট সদস্য মাসুদ পেজেশকিয়ান। এই ছয়জনের মধ্যে মাসুদ পেজেশকিয়ান ছাড়া সবাই রক্ষণশীল বলয়ের।

প্রেসিডেন্ট প্রার্থীরা নির্বাচনে জয় পেতে প্রচার চালাচ্ছেন। তাঁদের লক্ষ্য হচ্ছে দেশটির ৩০ বছরের কম বয়সী সাড়ে আট কোটি নাগরিকের অত্যন্ত ৬০ শতাংশের কাছে সামাজিক যোগাযোগমাধ্যম ব্যবহার করে পৌঁছানো।

আতুসা বলেন, ‘ইরানের অন্য সব নির্বাচনের মতোই এবারের নির্বাচনও একটি তামাশা। আমি যখন এই শাসকদেরই পতন চাই, সেখানে আমি কেন ভোট দেব?’ আতুসা আরও বলেন, ‘নির্বাচন যদি অবাধ ও স্বচ্ছ হয় এবং সব প্রার্থীকে নির্বাচনে অংশগ্রহণ করতে দেওয়া হয়, তার পরও ইরানে প্রেসিডেন্টের কোনো ক্ষমতা নেই।’

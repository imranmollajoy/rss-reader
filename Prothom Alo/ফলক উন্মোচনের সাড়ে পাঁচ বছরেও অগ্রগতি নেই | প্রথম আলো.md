উচাখিলা মরিচারচর গ্রামের বাসিন্দা নূরুল ইসলাম প্রথম আলোকে বলেন, ‘অর্থনৈতিক অঞ্চলের কার্যক্রম শুরু হলে স্থানীয় অনেকের জীবিকার ব্যবস্থা হবে, এমন আশাই করেছিলাম আমরা। কিন্তু কাজ আগায়নি। এই অর্থনৈতিক অঞ্চল বাস্তবায়ন হবে কি হবে না, তা বলতে পারছি না। তবে অর্থনৈতিক অঞ্চলটি বাস্তবায়িত হলে ব্রহ্মপুত্র নদের পারের মানুষের জীবন পাল্টে যেত।’

ঈশ্বরগঞ্জ উপজেলার সহকারী কমিশনার (ভূমি) মো. ইকবাইল হোসাইন প্রথম আলোকে বলেন, অর্থনৈতিক অঞ্চলের জন্য ২০০ একর জমির বন্দোবস্তের যে প্রস্তাব দেওয়া হয়েছিল, সে অনুযায়ী অধিগ্রহণ করতে এখনো কোনো নির্দেশনা আসেনি। এটি হয়তো এখনো মন্ত্রণালয়ে অনুমোদনের অপেক্ষায় রয়েছে।

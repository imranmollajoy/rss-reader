অথচ দল যখন গোলের জন্য হাহাকার করছিল, তখন সবাই তাকিয়ে ছিল তাঁর দিকে। কোস্টারিকার বিপক্ষে এমন নড়বড়ে পারফরম্যান্সের পর ভিনিসিয়ুস শুধুই ক্লাবের খেলোয়াড় কি না, সে প্রশ্নও তুলেছেন অনেক সমর্থক। সামাজিক যোগাযোগমাধ্যমে তাঁকে ট্রল করে অনেক মিমও বানানো হয়েছে।

ব্রাজিলের হয়ে ভিনিসিয়ুসের ম্লান পারফরম্যান্স অবশ্য নতুন কিছু নয়। ২০১৯ সালে অভিষেকের পর ভিনিসিয়ুস ৩১ ম্যাচে গোল করেছেন মাত্র ৩টি আর গোলে সহায়তা করেছেন ৫টি। ব্রাজিলের হয়ে ভিনিসিয়ুস প্রথম গোলটি করেন ২০২২ সালের মার্চে, চিলির বিপক্ষে বিশ্বকাপ বাছাইয়ে।

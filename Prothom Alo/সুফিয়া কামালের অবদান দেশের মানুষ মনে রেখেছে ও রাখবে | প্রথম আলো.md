**সুফিয়া কামালের আন্দোলন এগিয়ে নেওয়ার প্রত্যয়**

আজ সকালে রাজধানীর সেগুনবাগিচায় সুফিয়া কামাল ভবনে কবি সুফিয়া কামালের প্রতিকৃতিতে ফুল দিয়ে শ্রদ্ধা নিবেদন করেছেন বাংলাদেশ মহিলা পরিষদের নেতা–কর্মীরা। সংগঠনটির এক সংবাদ বিজ্ঞপ্তিতে এ কথা জানানো হয়েছে।

সুফিয়া কামালের প্রতিকৃতিতে শ্রদ্ধা নিবেদন শেষে মহিলা পরিষদের সভাপতি ফওজিয়া মোসলেম বলেন, ‘সুফিয়া কামাল অসমতা, অন্যায্যতার বিরুদ্ধে ও প্রগতির পক্ষে যে আন্দোলনের সূচনা করেছেন, তাঁর স্নেহধন্য হিসেবে আমরা এই আন্দোলনকে অগ্রসর করে নিয়ে যাব।’

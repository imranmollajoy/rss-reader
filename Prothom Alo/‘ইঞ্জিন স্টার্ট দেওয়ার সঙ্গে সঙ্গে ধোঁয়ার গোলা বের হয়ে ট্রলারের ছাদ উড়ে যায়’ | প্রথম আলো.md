এর আগে বেলা দেড়টার দিকে ফতুল্লায় মেঘনা পেট্রোলিয়ামের ডিপোর কাছে নদীর তীরে জ্বালানি তেলের ড্রামবাহী ট্রলারে বিস্ফোরণ থেকে অগ্নিকাণ্ড ঘটে। এ ঘটনায় এক শ্রমিকের লাশ উদ্ধার করেছে ফায়ার সার্ভিস। আরও একজনকে দগ্ধ অবস্থায় উদ্ধার করা হয়েছে। ঘটনার সময় বেঁচে যান বাকের মাঝি। এ ঘটনায় এখনো নিখোঁজ ট্রলারের দুই শ্রমিক।

বাকের মাঝি সাংবাদিকদের বলেন, ‘আমরা মেঘনা ডিপো থেকে জ্বালানি তেল নিছি। তেল নেওয়া হয়ে গেছে। স্টাফরে কইছি কাছি ছাড়, ট্রলার স্টার্ট দেও, আমরা চলে যাব। আমি ওপরে ছিলাম। ওপর থেকে একটা পা ট্রলারে রাখছি, আরেকটা পা পন্টুনেই ছিল। মিস্ত্রি নিচে গিয়ে ট্রলারের ইঞ্জিন স্টার্ট দেওয়ার পরও ইঞ্জিন স্টার্ট হয় নাই। বিকট শব্দে হইছে, শব্দ হওয়ার সঙ্গে সঙ্গে ধোঁয়ার গোলা বের হয়ে ট্রলারের ছাদটা উড়ে গেছে। ট্রলারে থাকা একজন সঙ্গে সঙ্গে পানিতে লাফ দিয়ে পড়ে। সে আবার উঠছে, তয় হের পরনে কিচ্ছু ছিল না, পড়ে আমার কাছে থাকা গেঞ্জি খুলে দিলে সে পরে নেয়। সে ওপরে উঠে দৌড়াইয়া কোথায় গেছে, জানি না।’

যুক্তরাষ্ট্রের টেক্সাসের একটি পার্কে আয়োজিত কনসার্ট চলাকালে বন্দুক হামলায় কমপক্ষে দুজন নিহত হয়েছেন। আহত হয়েছেন ১৪ জন। স্থানীয় সময় গত শনিবার রাতে টেক্সাসের রাউন্ড রকের ওল্ড সেটলারস পার্কে এ হামলার ঘটনা ঘটে বলে জানিয়েছে পুলিশ।

রাউন্ড রক পুলিশের প্রধান অ্যালেন ব্যাংকস এক সংবাদ সম্মেলনে বলেন, কনসার্ট চলাকালে দুই পক্ষের মধ্যে তর্কবিতর্ক শুরু হয়। একপর্যায়ে কেউ একজন বন্দুক বের করে গুলি করতে শুরু করেন।

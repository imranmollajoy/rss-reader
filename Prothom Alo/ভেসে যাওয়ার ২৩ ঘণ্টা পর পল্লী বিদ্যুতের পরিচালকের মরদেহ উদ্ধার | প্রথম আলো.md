মাত্র ৪১ দিন আগে বার্ধক্যের কারণে মারা যান আশরাফ উদ্দিনের মা দিলোয়ারা বেগম। এই অল্প সময়ের মধ্যে আশরাফের এমন পরিণতি পরিবারের বেদনা ও শোককে আরও বাড়িয়ে দিয়েছে। পানিতে তলিয়ে যাওয়ার আগের দিন শুক্রবার মায়ের মৃত্যুর ৪০ দিনপরবর্তী ধর্মীয় আচার পালন করেছিলেন আশরাফ।

চট্টগ্রামের বোয়ালখালী উপজেলার পূর্ব গোমদণ্ডীর শেখপাড়ার বিডিআরের (বর্তমান বিজিবি) অবসরপ্রাপ্ত সুবেদার মেজর প্রয়াত হাবিবুর রহমানের সন্তান আশরাফ উদ্দিন। তিনি দুই সন্তানের জনক। তাঁর বড় ছেলে বিশ্ববিদ্যালয়পড়ুয়া এবং ছোট মেয়ে একটি কলেজে দ্বাদশ শ্রেণিতে অধ্যয়নরত।

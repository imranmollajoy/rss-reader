এলাকাবাসী সূত্রে জানা গেছে, সিলেটে আজ সকালেই ভারী বৃষ্টি শুরু হয়। এতে নগরের কুয়ারপাড় এলাকায় জলাবদ্ধতা দেখা দেয়। বৃষ্টিতে ওই এলাকার বাসিন্দা সাবের আহমদের ঘরের সামনে হাঁটুসমান পানি জমে। বাড়ির সবার অগোচরে সেই পানিতে খেলতে নামে শিশু আরাব। এ সময় পাশ দিয়ে বয়ে যাওয়া গাভিয়ার খালের তীব্র স্রোত শিশুটিকে ভাসিয়ে নিয়ে যায়। পরে আরাবকে উদ্ধার করে এম এ জি ওসমানী মেডিকেল কলেজ হাসপাতালে নিয়ে গেলে কর্তব্যরত চিকিৎসকেরা তাকে মৃত ঘোষণা করেন।

শনিবার সোশ্যাল হ্যান্ডলে ‘তুফান’ ছবির পোস্টার শেয়ার করেন তরণ। ক্যাপশনে লিখেছেন, বাংলাদেশের সুপারহিট ছবি ‘তুফান’ ৫ জুলাই মুক্তি পাচ্ছে ভারতে। সঙ্গে হ্যাশট্যাগে উল্লেখ করেছেন শাকিব খানসহ সিনেমার অন্যান্য অভিনয়শিল্পীর নামও।  
তরণের পোস্ট থেকে ধারণা করা হচ্ছে, শুধু পশ্চিমবঙ্গে নয়, তুফান মুক্তি পাচ্ছে ভারতজুড়ে। ভারতে সিনেমাটির পরিবেশক এসভিএফ। এর আগে প্রযোজনা সংস্থাও ইঙ্গিত দিয়েছিল, ভারতে ছবিটি বাংলা ছাড়াও কয়েকটি ভাষায় মুক্তি পেতে পারে।

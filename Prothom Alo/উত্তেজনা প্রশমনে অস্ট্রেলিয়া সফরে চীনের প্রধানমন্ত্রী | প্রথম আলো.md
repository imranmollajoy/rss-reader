অস্ট্রেলিয়া সফররত চীনের প্রধানমন্ত্রী লি কিয়াং দেশটির প্রধানমন্ত্রী অ্যান্টনি আলবানিজের সঙ্গে বৈঠক করেছেন। গতকাল সোমবার এ বৈঠক অনুষ্ঠিত হয়। সাত বছরের মধ্যে এই প্রথম চীনের কোনো প্রধানমন্ত্রী অস্ট্রেলিয়া সফরে গেলেন।

বৈঠক শেষে আলবানিজ বলেন, অঘটন এড়াতে অস্ট্রেলিয়া ও চীন সামরিক যোগাযোগ বাড়াতে পদক্ষেপ গ্রহণ করবে।

গত মাসে পীত সাগরে আন্তর্জাতিক আকাশসীমায় অস্ট্রেলিয়ার একটি সামরিক হেলিকপ্টার লক্ষ্য করে সংকতেশিখা নিক্ষেপ করেছিল চীনের যুদ্ধবিমান। এ ঘটনাকে ঝুঁকিপূর্ণ বাধা প্রদান হিসেবে অভিহিত করেছিল অস্ট্রেলিয়া।

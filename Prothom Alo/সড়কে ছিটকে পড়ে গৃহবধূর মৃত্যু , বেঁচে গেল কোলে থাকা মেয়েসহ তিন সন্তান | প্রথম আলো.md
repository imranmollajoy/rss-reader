নিহত সুবর্ণা আক্তার শ্রীপুর পৌরসভার বেড়াইদেরচালা গ্রামের বীর মুক্তিযোদ্ধা নুরুল হকের মেয়ে এবং পাশের ময়মনসিংহ জেলার গফরগাঁও উপজেলার নিগুয়ারি গ্রামের মো. শামীমের স্ত্রী।

গতকাল শনিবার রাত ১১টায় রাজধানীর গ্রিনলাইফ হাসপাতালে সুবর্ণার মৃত্যু হয়। একই হাসপাতালে তাঁর মেয়ের চিকিৎসা চলছে।

সুবর্ণার চাচা মো. জাকির হোসেন ও মো. আপেল প্রথম আলোকে বলেন, বাবার বাড়ি আসার জন্য গড়গড়িয়া মাস্টারবাড়ি থেকে একটি ব্যাটারিচালিত অটোরিকশায় উঠেছিলেন সুবর্ণা। তাঁর সঙ্গে ছিল তিন সন্তান।

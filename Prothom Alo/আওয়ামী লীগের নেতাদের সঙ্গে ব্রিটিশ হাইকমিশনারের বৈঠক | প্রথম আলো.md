ওবায়দুল কাদের জানান, ব্রিটিশ হাইকমিশনার বাংলাদেশে নারী ক্ষমতায়নে বর্তমান সরকারের নীতিগত অবস্থানের সন্তোষ প্রকাশ করেন। একই সঙ্গে দলের নেতৃত্ব এবং জনপ্রতিনিধি নির্বাচনে অধিকসংখ্যক নারী নেতৃত্ব অন্তর্ভুক্তির ব্যাপারে গুরুত্ব আরোপ করেন। আওয়ামী লীগ সাধারণ সম্পাদক এ প্রসঙ্গে বলেন, আওয়ামী লীগ দলের নেতৃত্বসহ প্রতিটি ক্ষেত্রে নারীর অংশগ্রহণের বিষয়টি অত্যন্ত গুরত্বসহকারে দেখছে।    
আওয়ামী লীগের সাধারণ সম্পাদক ব্রিটিশ সরকারের আর্থিক সহায়তায় রাজনৈতিক দলগুলোতে প্রশিক্ষণ সহযোগিতায় ডেমোক্রেসি ইন্টারন্যাশনাল এর কার্যক্রমের প্রশংসা করেন।

বৈঠকে সারা কুক বাংলাদেশের রাজনৈতিক দলগুলোর সক্ষমতা বৃদ্ধির ক্ষেত্রে ডেমোক্রেসি ইন্টারন্যাশনালের পক্ষে পূর্ণ সহযোগিতার আশ্বাস প্রদান করেন।

একজন কূটনীতিক বলেন, মিসরের যেসব হজযাত্রী মারা গেছেন, তাঁদের প্রায় সবাই প্রচণ্ড গরমের কারণে অসুস্থ হয়েছিলেন। একজন সামান্য ভিড়ের মধ্যে পদদলিত হয়েছিলেন। তিনি আরও বলেন, মারা যাওয়া হজযাত্রীর মোট সংখ্যা মক্কার পার্শ্ববর্তী আল-মুয়াইসেম এলাকার মর্গ থেকে পাওয়া।

কূটনীতিকেরা আরও জানান, মারা যাওয়া হজযাত্রীদের মধ্যে জর্ডানের অন্তত ৬০ জন নাগরিক আছেন। এর আগে গত মঙ্গলবার জর্ডান জানিয়েছিল, এবারের হজে তাঁদের ৪১ জন নাগরিকের মৃত্যু হয়েছে।

তবে বিভিন্ন দেশের পক্ষ থেকে জানানো তথ্য সমন্বয় করে এএফপি বলছে, এবারের পবিত্র হজে গিয়ে মোট ৫৭৭ জনের মৃত্যু হয়েছে।

সুপার এইটের আটটি দলকেই পেয়ে গেছে ২০২৪ টি-টোয়েন্টি বিশ্বকাপ। বাংলাদেশ সময় আজ সকালে <a href="https://www.prothomalo.com/sports/cricket/4umz9wx8u2" target="_blank">বাংলাদেশ নেপালকে হারাতেই</a> সুপার এইটের অষ্টম দলটিকে পেয়ে যায় ২০ ওভারের ক্রিকেটের নবম বিশ্বকাপ। ‘ডি২’ হিসেবে বাংলাদেশের নামটি নিশ্চিত হতেই চূড়ান্ত হয়ে যায় সুপার এইটের সূচিও।

সুপার এইট পর্ব শুরু হবে ১৯ জুন। সুপার এইটের দুই গ্রুপের শীর্ষ দুই দল উঠবে সেমিফাইনালে। ১ নম্বর গ্রুপের শীর্ষ দল খেলবে ২ নম্বর গ্রুপের দ্বিতীয় দলের সঙ্গে। একইভাবে ২ নম্বর গ্রুপের চ্যাম্পিয়নরা খেলবে ১ নম্বর গ্রুপের রানার্সআপ দলের বিপক্ষে। তবে আইসিসির অদ্ভুত সূচি প্রণয়ন ‘রীতি’র কারণে কোন সেমিফাইনাল কবে কোন ভেন্যুতে হবে, এখনো ঠিক হয়নি।

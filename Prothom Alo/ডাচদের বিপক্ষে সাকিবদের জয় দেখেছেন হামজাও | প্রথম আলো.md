সেপ্টেম্বরের উইন্ডোতেই বাংলাদেশের জার্সি গায়ে উঠতে পারে ইংল্যান্ড অনূর্ধ্ব–২১ দলে খেলা ২৬ বছর বয়সী এ ফুটবলারের। এই হামজাই গতকাল নেদারল্যান্ডসের বিপক্ষে বাংলাদেশের জয়ের পর ইনস্টাগ্রাম স্টোরিতে একটি পোস্ট করেছেন। ছবিটি সম্ভবত তাঁর নিজ ঘরে তোলা। দেয়ালে সেঁটে রয়েছে একটি টিভি। আর সেই টিভিতে যা চলছিল, সেটাই এই ছবির কেন্দ্রবিন্দু। কোমরে হাত দিয়ে দাঁড়িয়ে বাংলাদেশ জাতীয় ক্রিকেট দলের উইকেটকিপার–ব্যাটসম্যান লিটন দাস।

অর্থাৎ গতকাল টি–টোয়েন্টি বিশ্বকাপে বাংলাদেশ–নেদারল্যান্ডস ম্যাচটি দেখেছেন হামজা। যে ম্যাচে <a href="https://www.prothomalo.com/sports/cricket/5ap4i5yc05" target="_blank">ডাচদের ২৫ রানে হারিয়ে</a> সুপার এইটের খুব কাছে চলে গেছে নাজমুল হোসেনের দল।

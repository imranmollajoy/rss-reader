বাংলাদেশি নাগরিকদের জন্য ১০ ধরনের ভিসার ওপর আরোপিত নিষেধাজ্ঞা তুলে নিয়েছে ওমান। উপসাগরীয় দেশটির এই সিদ্ধান্তকে স্বাগত জানিয়েছে বাংলাদেশ।

আজ বুধবার বাংলাদেশের পররাষ্ট্র মন্ত্রণালয়ের এক সংবাদ বিজ্ঞপ্তিতে বলা হয়, বাংলাদেশি নাগরিকদের ওপর সাময়িকভাবে আরোপিত সব ধরনের অফিশিয়াল ভিসা, পারিবারিক ভিসা, প্রকৌশলী, চিকিৎসক, নার্স, শিক্ষক, হিসাবরক্ষক, বিনিয়োগকারী, পর্যটক ভিসা এবং উপসাগরীয় সহযোগিতা সংস্থার (জিসিসি) অন্তর্ভুক্ত দেশগুলোতে বসবাসকারী বাংলাদেশিদের জন্য ভ্রমণ ভিসার নিষেধাজ্ঞা প্রত্যাহার করেছে ওমান।

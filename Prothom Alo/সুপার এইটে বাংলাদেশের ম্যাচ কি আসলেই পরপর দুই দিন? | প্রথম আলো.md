ওয়েস্ট ইন্ডিজ আর বাংলাদেশের সময়ের হিসাবটা এমনই। এখানে যখন সকাল হচ্ছে, বাংলাদেশে তখন বাজছে সন্ধ্যার আগমনী। ওয়েস্ট ইন্ডিজের দ্বীপরাষ্ট্রগুলোর মধ্যে এক জ্যামাইকার সঙ্গেই বাংলাদেশের সময় পার্থক্য ১১ ঘণ্টার। জ্যামাইকায় যেহেতু এই বিশ্বকাপের কোনো ম্যাচ নেই, সেই হিসাব আপনার না জানলেও চলছে। বিশ্বকাপের খেলা হচ্ছে যেসব ভেন্যুতে—সেই সেন্ট ভিনসেন্ট, অ্যান্টিগা, বার্বাডোজ, সেন্ট লুসিয়া, গায়ানা সব দেশের সঙ্গেই বাংলাদেশের সময় পার্থক্যটা ১০ ঘণ্টার। বাংলাদেশ ১০ ঘণ্টা এগিয়ে।

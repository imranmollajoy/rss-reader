সবদিক থেকে বোলিংয়ের প্রশংসা এলেও বাংলাদেশ দলের ব্যাটিং নিয়ে দুশ্চিন্তা থেকেই যাচ্ছে। এ ম্যাচেও প্রথম বলে উইকেট হারানোর পর থেকে সেভাবে গতি পায়নি ইনিংস। শেষ পর্যন্ত ১০৬ রান করলেও তাতে আছে নিচের দিকের ব্যাটসম্যানদের অবদান। এমন উইকেটে ১২০-১৩০ রান চ্যালেঞ্জিং স্কোর হবে, সেটিও বোঝা যাচ্ছিল আগে থেকেই। তবে সে পর্যন্তও যেতে পারেনি বাংলাদেশ।

নাজমুলের আশা, পরের পর্বে ব্যাটিংয়ে ফর্মটা বদলাবে তাঁদের, ‘এ পর্বে যেভাবে খেলেছি, তাতে খুশি। আশা করি আমাদের বোলিং পারফরম্যান্সটা ধরে রাখতে পারব। ব্যাটিংয়েরটা না। আশা করি আমাদের ব্যাটিং পারফরম্যান্স পরের পর্বে ভালো হবে।’

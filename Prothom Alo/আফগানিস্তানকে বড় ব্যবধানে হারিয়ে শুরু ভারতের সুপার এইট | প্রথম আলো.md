পরের ওভারেই অবশ্য রশিদ এসে তাঁকে এলবিডব্লুর ফাঁদে ফেলেন। ১১ বলে ২০ রানে থামে পন্তের ইনিংস। নিজের পরের ওভারে তিনি তুলে নেন বিরাট কোহলিকে। ২৪ বলে ১ ছক্কায় ২৪ রান করে লং অফে নবীকে ক্যাচ দেন তিনি। ভারতের রান তখন ৩ উইকেটে ৬২। শিবম দুবের (১০) ইনিংসও বড় হতে দেননি রশিদ। দলের বিপদের সময় সূর্যকুমার ও হার্দিক পান্ডিয়ার ৩৭ বলে ৬০ রানের জুটি রানটাকে দেড় শর ওপারে নিয়ে যায়। সূর্যকুমার ৫৩ রান করেছেন মাত্র ২৮ বলে, পান্ডিয়া করেছেন ২৪ বলে ৩৪ রান। শেষের দিকে অক্ষর প্যাটেলের ৬ বলে ১২ রানে ভারত ১৮১ রানে পৌঁছে যায়। আফগানদের হয়ে ৩টি করে উইকেট নিয়েছেন রশিদ ও ফারুকি।

**সংক্ষিপ্ত স্কোর**  
**ভারত**: ২০ ওভারে ১৮১/৮ (সূর্যকুমার ৫৩, পান্ডিয়া ৩২, কোহলি ২৪, পন্ত ২০, অক্ষর ১২, দুবে ১০; রশিদ ৩/২৬, ফারুকি ৩/৩৩, নাভিন ১/৪০)।

**আফগানিস্তান**: ২০ ওভারে ১৩৪ (ওমরজাই ২৬, গুলবাদিন ১৭, নবী ১৪; বুমরা ৩/৭, অর্শদীপ ৩/৩৩, কুলদীপ ২/৩২, অক্ষর ১/১৫, জাদেজা ১/২০)।

**ফল**: ভারত ৪৭ রানে জয়ী।

**ম্যান অব দ্য ম্যাচ**: সূর্যকুমার যাদব।

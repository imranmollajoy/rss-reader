১০ জুন সন্ধ্যায়  বসুন্ধরা আবাসিকের একটি বাসার কক্ষে এসি বিস্ফোরণে সিরাজুলের ছেলে মোহাম্মদ আয়ান (৩), শ্বশুর আবদুল মান্নান (৫৫), স্ত্রী রুক্সি আক্তার (২২) ও শ্যালিকা পুতু আক্তার (২০) দগ্ধ হয়ে গুরুতর আহত হন। আহত ব্যক্তিদের উদ্ধার করে প্রথমে এভারকেয়ার হাসপাতালে, পরে শেখ হাসিনা জাতীয় বার্ন ইনস্টিটিউটে ভর্তি করা হয়।

এর মধ্যে বুধবার শিশু আয়ান ও বৃহস্পতিবার বিকেলে পুতু আক্তার চিকিৎসাধীন অবস্থায় মারা যান। শনিবার দুপুরে মারা যান আয়ানের নানা আবদুল মান্নান। সর্বশেষে গত রোববার ভোর পাঁচটার দিকে মারা যান শিশু আয়ানের মা রুক্সি আক্তার।

আয়ানের মা রুক্সি আক্তারের চিকিৎসা করাতেই তাঁরা ঢাকায় আসেন। ৬ জুন বসুন্ধরায় একটি হাসপাতালে রুক্সির মস্তিষ্কে টিউমারের অস্ত্রোপচার হয়। ১০ জুন রুক্সি ছেলে, বাবা আবদুল মান্নান ও বোন পুতু আক্তারকে নিয়ে বসুন্ধরা আবাসিক এলাকায় একটি ভাড়া বাসায় সাবলেট হিসেবে ওঠেন। সেদিন সন্ধ্যায় এ দুর্ঘটনা ঘটে।

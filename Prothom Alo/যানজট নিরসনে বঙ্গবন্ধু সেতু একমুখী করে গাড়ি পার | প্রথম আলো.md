টাঙ্গাইলের ট্রাফিক পরিদর্শক রফিকুল ইসলাম সরকার বলেন, এখন গাড়ি দ্রুত সেতু পার হয়ে যাচ্ছে। ঢাকার দিক থেকে যানবাহনের চাপও কমছে। দ্রুত সময়ের মধ্যে যান চলাচল স্বাভাবিক হবে।

রাতে যানজটে আটকা পড়ে ঘরমুখী মানুষকে দুর্ভোগ পোহাতে হয়। মহাসড়কের কালিহাতী উপজেলার এলেঙ্গার একটি সিএনজি স্টেশনে কথা হয় রাজশাহীগামী মাইক্রোবাসের যাত্রী জাহাঙ্গীর হোসেনের সঙ্গে। তিনি বলেন, তিনি রাত ১০টায় ঢাকা থেকে রওনা হয়েছেন। পথে বিভিন্ন স্থানে যানজটে পড়তে হয়েছে। এলেঙ্গা পর্যন্ত আসতে সাড়ে ৯ ঘণ্টা সময় লেগেছে। স্বাভাবিক সময়ে ঢাকা থেকে এলেঙ্গা পর্যন্ত আসতে আড়াই থেকে তিন ঘণ্টা লাগে।

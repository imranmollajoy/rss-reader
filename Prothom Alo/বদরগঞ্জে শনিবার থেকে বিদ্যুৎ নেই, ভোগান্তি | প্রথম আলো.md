আমরুলবাড়ি আফতাবগঞ্জ ঈদগাহ মাঠের পরিচালক আবদুল মতিন সরকার বলেন, ‘ঈদের দিন বিদ্যুৎ থাকবে না, তা কি হয়! বাসাবাড়িতে পানি উত্তোলনের বৈদ্যুতিক মোটরগুলো বন্ধ থাকায় পানিসংকট দেখা দিয়েছে। অনেকে সকালে অজু-গোসল করতে না পারায় ঈদগাহ মাঠে নামাজ পড়তে পর্যন্ত আসেননি। এ কারণে এবার আমাদের ঈদগাহ মাঠে নামাজ আদায়ে তুলনামূলকভাবে মানুষের উপস্থিতি ছিল কম।’

খোঁজ নিয়ে জানা গেছে, উপজেলার মোস্তফাপুর ঈদগাহ মাঠ, ট্যাক্সেরহাট, দামোদরপুর, শেখেরহাট, জামালপুর ও নাগেরহাট ও বদরগঞ্জ কেন্দ্রীয় ঈদগাহ মাঠে আজ সকালে ঈদের জামায়াত অনুষ্ঠিত হয়েছে। এসব মাঠে নামাজ আদায়ে মানুষের উপস্থিতি ছিল তুলনামূলক কম।

অফিসপাড়া গ্রামের পশু খামারি শাহাদৎ হোসেন বলেন, ‘বিদ্যুৎ না থাকায় শনিবার থেকে পানির অভাবে পশু ও খামার পরিষ্কার-পরিচ্ছন্ন করতে পারছি না।’

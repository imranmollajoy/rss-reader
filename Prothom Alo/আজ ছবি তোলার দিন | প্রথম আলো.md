আবিষ্কারের পর থেকে যত উন্নয়ন এর ঘটেছে, তত এটি মানুষের কাছাকাছি এসেছে। প্রচুর মানুষের পেশা ও নেশা এই ক্যামেরা। শুধু রুটিরুজি সংস্থানের উপলক্ষ হিসেবেই নয়, ক্যামেরা কিংবা আলোকচিত্র অনেকের কাছে শিল্পের এক মৌলিক ও বিশুদ্ধ ধারা। কেউ রংতুলি দিয়ে ক্যানভাসে ছবি আঁকেন, কেউ শব্দের গাঁথুনিতে লেখেন কবিতা-গান; তেমনই ক্যামেরার লেন্সে একজন দক্ষ আলোকচিত্রীর চোখ ফেলা মানেই যেন সেই ছবির কবিতা হয়ে ওঠার অবকাশ। এমন কত ‘ক্যামেরার কবি’ প্রতিদিন ঋদ্ধ করে চলেছেন আলোকচিত্রশিল্পকে!

আজ ২৯ জুন, ক্যামেরা দিবস। অবশ্য কবে কীভাবে এই দিবসের চল হয়েছে, সঠিকভাবে তা জানা যায় না। তবে দিনটি কিন্তু পালন করতে পারেন। ক্যামেরা কিংবা হাতের মুঠোফোনটি নিয়ে ছবি তুলতে বেরিয়ে পড়তে পারেন। কিংবা শিখে নিতে পারেন ফটোগ্রাফির দুর্দান্ত কিছু কৌশল। সামাজিক যোগাযোগমাধ্যমে বন্ধুদের সঙ্গে ভাগ করে নিতে পারেন আপনার প্রিয় ক্যামেরা কিংবা প্রথম ক্যামেরার গল্প।

সূত্র: ডেজ অব দ্য ইয়ার অবলম্বনে

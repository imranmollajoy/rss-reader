সামাজিক যোগাযোগমাধ্যমে বেশ সমালোচনাও হয়েছে তাঁর। কিন্তু সব জবাব যেন ভিনি প্যারাগুয়ের বিপক্ষে ম্যাচের জন্যই জমিয়ে রেখেছিলেন। তবে শুধু গোল দিয়েই ভিনিসিয়ুসকে বিচার করার সুযোগ নেই। ম্যাচজুড়ে যখনই ভিনিসিয়ুসের পায়ে বল, তখনই দারুণ কিছু হওয়ার সম্ভাবনা তৈরি হয়েছে।

গতি, ড্রিবল, পাস কিংবা শটে প্রতিপক্ষকে একাই কাঁপিয়ে দিয়েছেন ভিনি। ড্রিবল করতে গিয়ে কিংবা গতির ঝড় তুলতে গিয়ে সব সময় যে সফল হয়েছেন, তা নয়, কিন্তু সব মিলিয়েই আজ প্যারাগুয়ের জন্য আতঙ্ক হয়ে ছিলেন এই রিয়াল মাদ্রিদ উইঙ্গার।

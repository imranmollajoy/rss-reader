গ্রুপ পর্বে ভারত সব কটি ম্যাচই খেলেছে যুক্তরাষ্ট্রে। নিউইয়র্কের পিচ তো ব্যাটসম্যানদের জীবন একরকম দুর্বিষহই করে তুলেছিল। কেনসিংটন ওভালের পিচ সেখানে বিশ্বের অন্যতম শক্তিশালী ব্যাটিং লাইনআপের জন্য হয়ে আসার কথা স্বস্তি হয়ে। সূর্যকুমার যেমন বললেন, ‘সেখানেও খেলতে পেরে ভালো লেগেছে, এমন না যে ভালো লাগেনি। প্রথমবার খেলছিলাম, কন্ডিশন আলাদা ছিল, একটু চ্যালেঞ্জিংও ছিল। তবে এখানে (ব্রিজটাউনে) খেলেছি, এখানকার কন্ডিশন জানি, কীভাবে কী হয়। ফলে এখানে আসতে পেরে ভালো লাগছে।’

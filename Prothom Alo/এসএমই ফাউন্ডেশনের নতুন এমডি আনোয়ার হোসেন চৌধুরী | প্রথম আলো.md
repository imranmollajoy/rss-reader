আনোয়ার হোসেন চৌধুরী এর আগে শিল্প মন্ত্রণালয়ের আওতাধীন বাংলাদেশ শিল্প কারিগরি সহায়তা কেন্দ্রের (বিটাক) মহাপরিচালক ছিলেন। ২০২০ সালের অক্টোবর থেকে তিন বছরের বেশি সময় তিনি এ দায়িত্ব পালন করেন। বিটাকের মহাপরিচালক হিসেবে আনোয়ার হোসেন এসএমই ফাউন্ডেশনের পরিচালনা পর্ষদেরও সদস্য ছিলেন।

চট্টগ্রাম বিশ্ববিদ্যালয়ের লোকপ্রশাসন বিভাগ থেকে স্নাতক ও স্নাতকোত্তর সম্পন্ন করেন আনোয়ার হোসেন। পরে তিনি নর্দান ইউনিভার্সিটি থেকে পাবলিক পলিসি অ্যান্ড ম্যানেজমেন্ট বিষয়ে স্নাতকোত্তর ডিগ্রি অর্জন করেন।

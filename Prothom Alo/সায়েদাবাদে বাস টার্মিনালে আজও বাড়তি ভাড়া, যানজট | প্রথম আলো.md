বাড়তি ভাড়া আদায় হলেও তা গতকালের চেয়ে কিছুটা কম। গতকাল ঢাকা থেকে ব্রাহ্মণবাড়িয়া ৫০০ টাকা রাখা হয়েছে। আজ দেখা যায়, ব্রাহ্মণবাড়িয়ার ভাড়া ৪০০ টাকা করে রাখা হচ্ছে। মো. আল–মামুন তাঁর স্ত্রী, সন্তান ও ভাইকে নিয়ে ব্রাহ্মণবাড়িয়া যাচ্ছিলেন। তিনি প্রথম আলোকে বললেন, দুই হাজার টাকায় পাঁচটি টিকিট কেটেছেন।

ঢাকা থেকে বরিশালের নন-এসি বাসের টিকিট গতকাল ৭০০ থেকে ৮০০ টাকা করে রাখা হয়েছে। আজ কিছুটা কমেও যেতে পারছেন যাত্রীরা। সাধারণ সময়ে বরিশালের ভাড়া ৫০০ টাকা। বিএমএফ পরিবহনের একটি বাসে করে হাসান ইমাম নামের এক ব্যক্তি বরিশাল যাচ্ছিলেন। হাসান ইমাম প্রথম আলোকে বলেন, বরিশালের ভাড়া তাঁর কাছ থেকে ৬০০ টাকা নেওয়া হয়েছে। চাওয়া হয়েছিল ৭০০ টাকা। তে টিকিট পেতে ঝামেলা হয়নি।

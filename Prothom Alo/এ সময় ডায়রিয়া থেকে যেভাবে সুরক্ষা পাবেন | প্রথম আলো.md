বাইরের অস্বাস্থ্যকর পানি, খাবার থেকে মূলত ডায়রিয়াজনিত জীবাণু শরীরে প্রবেশ করে। এ ছাড়া খাবার দুই থেকে তিন ঘণ্টার বেশি ফ্রিজের বাইরে রাখলে, খাওয়ার আগে বা মলমূত্র ত্যাগের পর হাত সাবান দিয়ে ভালো করে না ধুলে জীবাণু সংক্রমণের ঝুঁকি বাড়ে।

বেশির ভাগ ক্ষেত্রে স্যালাইন পানি ও জিংক ট্যাবলেট ডায়রিয়া চিকিৎসার জন্য যথেষ্ট। তবে তিন দিনের বেশি ডায়রিয়া থাকলে, পাতলা পায়খানার সঙ্গে রক্ত দেখা দিলে, শরীরের তাপমাত্রা ১০২ ডিগ্রি ফারেনহাইটের বেশি হলে, পানিশূন্যতার লক্ষণ দেখা দিলে চিকিৎসকের পরামর্শ নিতে হবে।

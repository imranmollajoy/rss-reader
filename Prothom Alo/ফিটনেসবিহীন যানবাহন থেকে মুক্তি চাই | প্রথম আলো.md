বিভিন্ন গবেষণায় দেখা গেছে, দেশের সড়ক দুর্ঘটনার জন্য অন্যতম দায়ী যানবাহনের অতিরিক্ত গতি ও চালকদের বেপরোয়া মনোভাব। ফিটনেসবিহীন যানবাহনগুলোর একটি অংশে সিএনজি ব্যবহার করা হয়ে থাকে। এসব গ্যাস সিলিন্ডারের বেশির ভাগেরই নেই কোনো মেয়াদ। এ কারণে প্রায়ই এসব সিলিন্ডার বিস্ফোরণের ঘটনা ঘটে এবং এতে অনেক যাত্রী হতাহত হয়। এসব ফিটনেসবিহীন গাড়ির আধিপত্য বন্ধ করতে প্রতিনিয়ত তদারক করতে হবে, লাইসেন্স চেক করতে হবে, সার্টিফিকেট ও সিল সিস্টেম চালু করতে হবে, জনসচেতনতামূলক প্রচারণা চালাতে হবে এবং প্রযুক্তির ব্যবহার করতে হবে। এর মাধ্যমে ফিটনেসবিহীন গাড়ির সংখ্যা ও দুর্ঘটনার হার অনেকটা কমিয়ে আনা সম্ভব।

তাই এসব সমস্যা সমাধানের জন্য দ্রুত সরকার ও প্রশাসনকে কঠোর পদক্ষেপ নিতে হবে।

**মাইনুল ইসলাম**

শিক্ষার্থী, লোকপ্রশাসন বিভাগ

জগন্নাথ বিশ্ববিদ্যালয়, ঢাকা

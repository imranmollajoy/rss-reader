২০২০ সালে ক্রিমিয়া অঞ্চলের গভর্নর পদে মিখাইল রাজভোজহায়েভকে বসায় মস্কো। তিনি বলেছেন, সেভাস্তোপোল শহরের কাছে উচকুয়েভকায় ক্ষেপণাস্ত্র হামলাটি চালানো হয়েছে। এ ক্ষেপণাস্ত্রের অংশবিশেষ লেগে প্রায় ১০০ জন আহত হয়েছেন।

রাশিয়ার প্রতিরক্ষা মন্ত্রণালয় বলেছে, তাদের আকাশ প্রতিরক্ষাব্যবস্থা শত্রুপক্ষের নিক্ষেপ করা পাঁচটি ক্ষেপণাস্ত্র ধ্বংস করেছে। তবে সেগুলোর ধ্বংসাবশেষ উপকূলীয় এলাকাগুলোয় পড়েছে। কর্মকর্তাদের ভাষ্যমতে, এসব ক্ষেপণাস্ত্র যুক্তরাষ্ট্রের তৈরি এটিএসিএমএস। এসব ক্ষেপণাস্ত্র রাশিয়ার অনেক ভেতরে আঘাত হানতে সক্ষম।

এদিকে রাশিয়ার বেলগোরোদ অঞ্চলের গভর্নর জানিয়েছেন, রোববার রাতে ইউক্রেনের ড্রোন হামলায় একজন নিহত ও তিনজন আহত হয়েছেন।

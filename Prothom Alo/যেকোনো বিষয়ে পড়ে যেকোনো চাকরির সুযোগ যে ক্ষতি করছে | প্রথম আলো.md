২০১০-১১ সালের দিকে বাংলাদেশ ব্যাংক স্পেশালাইজেশনের একটা উদ্যোগ নিয়েছিল। কিন্তু ছাত্রছাত্রীদের আন্দোলনের মুখে সেটি কিছুদিন পরই বন্ধ হয়ে যায়।

ফলে উর্দু কিংবা পালিতে পড়েও অনেকে হয়ে যাচ্ছেন ব্যাংকার। আবার ব্যাংকিংয়ে পড়ে কেউ দেখা গেল চলে যাচ্ছেন সম্পূর্ণ আনরিলেটেড ডিসিপ্লিনে।

মোটাদাগে এগুলোতে সমস্যা দেখা না গেলেও সূক্ষ্মভাবে দেখলে ব্যাপক সমস্যা ধরা পড়বে।

‘জ্যাক অব অল ট্রেডস মাস্টার অব নান’—এই প্রবাদের বাস্তবতা তখনই আমাদের সামনে ধরা পড়ে, যখন শুনি ১৮ কোটি মানুষের দেশে মিডলেভেল ম্যানেজমেন্টে যোগ্য লোক পাওয়া যায় না।

এ কারণে মালিকপক্ষ বিদেশ থেকে লোক নিয়োগ দেয়। বিভিন্ন প্রতিবেদনে দেখা যায়, বাংলাদেশে যত বিদেশি লোক কাজ করেন, তার একটা উল্লেখযোগ্য অংশ অ্যাকাউন্ট্যান্ট।

অথচ বাংলাদেশে এমন কোনো উচ্চশিক্ষা প্রতিষ্ঠান নেই, যেখানে হিসাববিজ্ঞান পড়ানো হয় না।

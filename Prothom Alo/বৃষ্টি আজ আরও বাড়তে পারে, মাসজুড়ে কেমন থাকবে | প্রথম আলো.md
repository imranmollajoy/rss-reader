দুই দিন ধরে সারা দেশে বৃষ্টি বেড়েছে। ঢাকায় গতকাল রোববার রাতে থেমে থেমে বৃষ্টি হয়েছে। আজ সোমবার ভোর থেকেও ইলেশগুড়ি বৃষ্টি। মেঘলা আকাশ।

আবহাওয়া অধিদপ্তরের পূর্বাভাস বলছে, আজ বৃষ্টি আরও বাড়তে পারে। আগামী কয়েক দিন টানা চলবে বৃষ্টি। জুলাই মাসজুড়ে এরকম বৃষ্টি থাকতে পারে।

আবহাওয়া অধিদপ্তরের পূর্বাভাস বলছে, আগামী কয়েক দিন দেশের উত্তরাঞ্চলে বৃষ্টি বাড়বে সবচেয়ে বেশি। উপকূলেও ভারী বৃষ্টি শুরু হয়ে গেছে। সেখানেও বৃষ্টি চলবে। বঙ্গোপসাগরে দমকা হাওয়া বইছে, তাই দেশের সব নদীবন্দরকে ৩ নম্বর স্থানীয় সতর্কসংকেত দেখাতে বলা হয়েছে। ঝোড়ো হাওয়ার আশঙ্কা থাকায় সাগরে অবস্থানরত নৌযানগুলোকে সাবধানে উপকূলের কাছাকাছি অবস্থান করতে বলেছে আবহাওয়া অধিদপ্তর।

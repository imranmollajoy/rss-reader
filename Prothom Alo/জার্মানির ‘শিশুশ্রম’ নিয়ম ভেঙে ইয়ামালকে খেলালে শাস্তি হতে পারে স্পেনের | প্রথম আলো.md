তবে বিল্ড এর এই প্রতিবেদনেই জার্মানির কনস্ট্যানৎজ বিশ্ববিদ্যালয়ের আইনি বিশেষজ্ঞ স্টেফান গ্রাফ দাবি করেছেন, খেলাধুলার কোনো ব্যাপারে স্পেনের এমন কোনো শাস্তির মুখোমুখি হওয়ার শঙ্কা নেই। অর্থাৎ আলবেনিয়ার বিপক্ষে ম্যাচে ইয়ামালের সব অনুষ্ঠানিকতা শেষ করতে স্থানীয় সময় রাত ১১টা পেরিয়ে গেলেও স্পেনকে কোনো প্রকার শাস্তির সম্মুখীন হতে হবে না। ‘জেডডিএফ’ চ্যানেলে বিশেষজ্ঞরাও পরিষ্কার করে বলেছেন, এটা শুধু কাগজে-কলমের নিয়ম বা তাত্ত্বিক ব্যাপার। জার্মানিতে খেলাধুলার অঙ্গনে এমন কোনো ঘটনায় কর্তৃপক্ষকে এখন পর্যন্ত কোনো শাস্তিমূলক পদক্ষেপ নিতে দেখা যায়নি।

ক্রোয়েশিয়ার বিপক্ষে ম্যাচে স্পেনের হয়ে মাঠে নেমে ইউরোয় সর্বকনিষ্ঠ খেলোয়াড়ের রেকর্ড গড়েন ইয়ামাল। ইউরোর মূল পর্বে সর্বকনিষ্ঠ খেলোয়াড় হিসেবে গোল বানানোর রেকর্ডও গড়েছেন ১৬ বছর ৩৪৭ দিন বয়সী এই ফুটবলার।

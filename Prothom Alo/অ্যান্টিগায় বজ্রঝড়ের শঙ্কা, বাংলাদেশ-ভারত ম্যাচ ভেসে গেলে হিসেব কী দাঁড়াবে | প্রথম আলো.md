তবে দিনের পুরো সময় বৃষ্টি হওয়ার শঙ্কা নেই বলেও পূর্বাভাস দিয়েছে আকুওয়েদার। সে ক্ষেত্রে বৃষ্টির কারণে সময় নষ্ট হলে ওভার কাটা যেতে পারে এবং ম্যাচের ফল নির্ধারণ হতে পারে ডিএলএস পদ্ধতিতে। বাংলাদেশ সুপার এইটে নিজেদের প্রথম ম্যাচে অস্ট্রেলিয়ার কাছে ডিএলএস পদ্ধতিতে ২৮ রানে হেরেছে। এ ছাড়া ২ বছর আগে অস্ট্রেলিয়ায় হওয়া টি-টোয়েন্টি বিশ্বকাপে ভারতের কাছেও ডিএলএস পদ্ধতিতে ৫ রানে হেরেছিল সাকিব আল হাসানের দল।

শেষ পর্যন্ত যদি বাংলাদেশ-ভারত ম্যাচটি না-ই হয়, বৃষ্টিতে ভেসে যায়, তাহলে সুপার এইটে গ্রুপ ১-এর হিসেবটা কী দাঁড়াবে? বলে রাখা ভালো, এবারের টি-টোয়েন্টি বিশ্বকাপের সুপার এইটে কোনো রিজার্ভ ডে নেই। তাই ম্যাচ বৃষ্টিতে ভেসে গেলে বাংলাদেশ ও ভারত ১টি করে পয়েন্ট পাবে।

পাবনার সুজাগরে আবদুল গাফফার (২০) নামের এক কলেজছাত্রকে হত্যার দায়ে তিন ব্যক্তিকে যাবজ্জীবন কারাদণ্ডের সাজা দিয়েছেন আদালত। একই সঙ্গে প্রত্যেককে ২৫ হাজার টাকা জরিমানা, অনাদায়ে আরও এক বছরের কারাদণ্ড দেওয়া হয়েছে। আজ বৃহস্পতিবার দুপুরে পাবনার বিশেষ জেলা ও দায়রা জজ আদালতের বিচারক আহসান তারেক এ আদেশ দেন।

দণ্ডপ্রাপ্তরা হলেন সিরাজগঞ্জ জেলার চৌহালী থানার মিনিদিয়ার চর গ্রামের মো. আজিম (৩৫), বাউসা গ্রামের মো. শহিদুল (২৮) ও ছাবেদ আলী (৩০)। রায় ঘোষণার সময় আসামিরা আদালতে উপস্থিত ছিলেন। পরে তাঁদের কারাগারে পাঠানো হয়।

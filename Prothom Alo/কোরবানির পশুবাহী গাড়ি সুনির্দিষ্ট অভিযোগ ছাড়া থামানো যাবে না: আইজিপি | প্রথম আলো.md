পুলিশের মহাপরিদর্শক (আইজিপি) চৌধুরী আবদুল্লাহ আল-মামুন বলেছেন, সুনির্দিষ্ট অভিযোগ ছাড়া কোরবানির পশুবাহী গাড়ি গন্তব্যস্থল ছাড়া অন্য কোথাও থামানো যাবে না। পুলিশের সব ইউনিটকে ইতিমধ্যে এ–সংক্রান্ত নির্দেশনা দেওয়া হয়েছে।

আজ বৃহস্পতিবার সকালে রাজধানীর গাবতলী পশুর হাট, গাবতলী ও সায়েদাবাদ বাস টার্মিনাল, সদরঘাট লঞ্চ টার্মিনাল ও কমলাপুর রেলওয়ে স্টেশন পরিদর্শন করেন আইজিপি। এরপর সাংবাদিকদের সঙ্গে আলাপকালে তিনি এসব কথা বলেন।

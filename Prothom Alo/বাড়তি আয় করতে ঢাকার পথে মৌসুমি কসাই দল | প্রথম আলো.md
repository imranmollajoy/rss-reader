দলনেতারা বলেন, ঢাকায় জাতীয় প্রেসক্লাব, গুলশান, ফকিরেরপুল, বাবুবাজার, রামপুরা এলাকায় অবস্থান করলেই ঢাকার অনেকেই কোরবানি পশুর জবাই ও কাটা বাছাই নিয়ে কাজ করাতে তাঁদের সঙ্গে যোগাযোগ করেন। ঈদের দিন সকালে তাঁরা চলে যান ওই সব ব্যক্তির বাড়িতে।

কসাই দলনেতাদের একজন রফিকুল ইসলামের বাড়ি শেরপুর শহরের উত্তরসাহা পাড়া মহল্লায়। তাঁর দলে কোরবানি পশুর কাটা বাছার কাজে সহকারী রয়েছেন আরও পাঁচজন। দেখা হয় এমন আরও কয়েকজন দলনেতার সঙ্গে। তাঁদের প্রত্যেকের অধীনে রয়েছে পাঁচজন থেকে সর্বোচ্চ আটজন সদস্য। তাঁদের সঙ্গে কথা বলে জানা যায়, এবার বগুড়ার শেরপুর থেকে ঢাকায় মৌসুমি কসাই হিসেবে যাবেন অন্তত ৩০০ জন।

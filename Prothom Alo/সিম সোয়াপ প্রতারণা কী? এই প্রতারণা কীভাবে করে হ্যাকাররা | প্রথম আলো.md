**হঠাৎ সিমের সেবা বন্ধ হওয়া**

হঠাৎ করে যদি সিমের সেবা বন্ধ হয়ে যায় তবে সতর্ক থাকতে হবে। নেটওয়ার্ক রয়েছে এমন এরিয়াতে থাকলেও নো সার্ভিস বা ইমারজেন্সি কলস অনলি অনেক সময় ধরে দেখলে সাবধান হতে হবে।

**কল ও এসএমএস সেবা ব্যবহার করতে না পারা**

দীর্ঘ সময় ধরে যদি কল ও এসএমএস সেবা ব্যবহার করা না যায়, তবে সতর্ক থাকতে হবে। সিম নিষ্ক্রিয় বা ডিঅ্যাক্টিভ হলে এমন হতে পারে আর ব্যক্তির অজান্তে তার সিম ডিঅ্যাক্টিভ হলে তাতে সিম সোয়াপ হওয়ার শঙ্কা থাকে।

**সিম পরিবর্তনের বার্তা**

ব্যক্তির অজান্তে যদি সিম পরিবর্তন করা হয়েছে—এমন বার্তা আসে, তবে তৎক্ষণাৎ এর বিরুদ্ধে ব্যবস্থা নিতে হবে।

**বিভিন্ন অ্যাকাউন্টে সন্দেহজনক কার্যক্রম ও প্রবেশ করতে না পারা**

সামাজিক যোগাযোগমাধ্যম, ব্যাংকসহ বিভিন্ন অ্যাকাউন্টে যদি সন্দেহজনক কার্যক্রম দেখা যায় এবং এসব অ্যাকাউন্টে প্রবেশ করা না যায়, তবে তাৎক্ষণিক ব্যবস্থা নিতে হবে।

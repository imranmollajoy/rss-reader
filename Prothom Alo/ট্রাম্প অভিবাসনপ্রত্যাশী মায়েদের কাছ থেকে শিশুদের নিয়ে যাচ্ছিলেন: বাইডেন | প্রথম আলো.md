মার্কিন প্রেসিডেন্ট নির্বাচনের আগে প্রথম মুখোমুখি বিতর্কে অভিবাসন নিয়ে ডোনাল্ড ট্রাম্পকে আক্রমণ করেছেন জো বাইডেন। তিনি বলেছেন, ট্রাম্প প্রেসিডেন্ট থাকাকালে মায়ের কাছ থেকে শিশুদের নিয়ে যাচ্ছিলেন, আলাদা করছিলেন।

স্থানীয় সময় বৃহস্পতিবার (বাংলাদেশ সময় শুক্রবার সকাল ৭টায়) প্রথম মুখোমুখি বিতর্কে অংশ নেন বাইডেন ও ট্রাম্প। বিতর্কের আয়োজক সিএনএন ও এবিসি।

বিতর্কে বর্তমান মার্কিন প্রেসিডেন্ট বাইডেনের কাছে প্রশ্ন রাখা হয়, যুক্তরাষ্ট্রের সীমান্ত-সংকটে কেন ভোটাররা তাঁর ওপর আস্থা রাখবেন।

জবাবে বাইডেন বলেন, মার্কিন কংগ্রেসে একটি দ্বিদলীয় সীমান্ত বিল পাস করার জন্য তাঁর প্রশাসন অনেক চেষ্টা করেছে।

মানি লন্ডারিং প্রতিরোধ আইনের মামলায় আজ মুহাম্মদ ইউনূসসহ ১৪ জনের বিরুদ্ধে অভিযোগ গঠন করেছেন ঢাকার বিশেষ জজ আদালত-৪।

জ্যেষ্ঠ আইনজীবী মাহবুব উদ্দিন খোকন বলেন, ‘এই ব্যক্তিটাকে (ড. ইউনূস) কীভাবে হয়রানি করছে, তা অকল্পনীয়। মনে করি, যারা হয়রানি করছে, তাদের সম্মান নষ্ট হচ্ছে, সরকারের সম্মান নষ্ট হচ্ছে, বাংলাদেশের সম্মান নষ্ট হচ্ছে। তাঁর সম্মান নষ্ট করতে গিয়ে যাঁরা তাঁকে…বিভিন্নভাবে হয়রানি ও মামলা করছেন, তাঁরা ক্ষতিগ্রস্ত হচ্ছেন। বাংলাদেশের ইমেজ ক্ষতিগ্রস্ত হচ্ছে।’

মাহবুব উদ্দিন খোকন বলেন, ‘আবার কেউ কেউ বলেন, উনি নোবেল পুরস্কার পেলেন কেন, এটাই বোধ হয় তাঁর দোষ। নোবেল পুরস্কার তিনি নিজে নিজেকে দেননি। কমিটি আছে, তারা মুহাম্মদ ইউনূসকে দিয়েছে। এ জন্যই তাঁর প্রতি হিংসা, বিদ্বেষ হয়তো হতে পারে, লোকজন বলছেন।’

র‍্যাব কর্মকর্তা মো. শরীফ উল আলম বলেন, গ্রেপ্তার আসামিরা স্বীকার করেছেন, তাঁদের মূল উদ্দেশ্য হলো বাংলাদেশে ইসলামি খেলাফত প্রতিষ্ঠা করা। তাঁরা বাংলাদেশের বিভিন্ন প্রান্তে বিশেষত চট্টগ্রাম, কক্সবাজার, যশোর, সাতক্ষীরাসহ ঢাকার আশপাশের বিভিন্ন এলাকাকে প্রশিক্ষণ প্রদানের জন্য নির্ধারণ করেছেন বলে জানা যায়। তথ্যের গোপনীয়তা রক্ষার স্বার্থে নতুন গোপনীয় অ্যাপসের মাধ্যমে যোগাযোগ রক্ষা করে এবং সংগঠনের সব নির্দেশনা এই অ্যাপসের মাধ্যমে প্রদান করতেন বলে জানা যায়। এ ছাড়া ‘গোরাবা’ নামক একটি অনলাইন গ্রুপে নিয়মিত অনলাইন মিটিংয়ের তথ্যও পাওয়া যায় গ্রেপ্তার আসামিদের কাছ থেকে।

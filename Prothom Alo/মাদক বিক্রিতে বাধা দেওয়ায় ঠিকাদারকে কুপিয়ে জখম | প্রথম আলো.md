পুলিশ ও এলাকাবাসীর সঙ্গে কথা বলে জানা যায়, ভাজনডাঙ্গা গ্রামের মো. রাসেল মিয়া (২৪) দীর্ঘদিন ধরে এলাকায় মাদক ব্যবসা করে আসছিলেন। গতকাল সোমবার রাত আটটার দিকে রাসেলকে মাদক বিক্রি করতে দেখেন ঠিকাদার রাজু শেখ। তখন রাজু রাসেলকে মাদক বিক্রির কাজ থেকে বিরত থাকতে বলেন। বিষয়টি নিয়ে তাঁদের মধ্যে কথা–কাটাকাটি ও হাতাহাতি হয়।

ওই ঘটনার জেরে আজ সকাল সাড়ে ৯টার দিকে আলিয়াবাদ ইউনিয়নের ভাজনডাঙ্গা গ্রামে মোকসেদের দোকানের সামনে রাসেল মিয়া ও তাঁর সহযোগীরা ধারালো অস্ত্র ও লাঠি নিয়ে রাজুর ওপর হামলা চালান। পরে স্থানীয় লোকজন রাজুকে উদ্ধার করে ফরিদপুর জেনারেল হাসপাতালে নিয়ে যান।

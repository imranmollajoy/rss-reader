প্রাথমিক ও গণশিক্ষা মন্ত্রণালয়ের অধীন প্রাথমিক শিক্ষা অধিদপ্তরে ১৫৯ জন সহকারী উপজেলা বা থানা শিক্ষা কর্মকর্তা (এটিইও) পদে নিয়োগের জন্য সংশোধিত নিয়োগ বিজ্ঞপ্তি প্রকাশিত হয়েছে। গত বছরের ২৬ জুন যে নিয়োগ বিজ্ঞপ্তি প্রকাশ করা হয়েছিল, সেটি সংশোধন করে আজ বৃহস্পতিবার সংশোধিত বিজ্ঞপ্তি প্রকাশিত হয়েছে। আগের বিজ্ঞপ্তিতে আবেদনসংক্রান্ত যে জটিলতা ছিল, সেটি সংশোধন করে নতুন বিজ্ঞপ্তিতে প্রাথমিকের সব শিক্ষকের আবেদনের সুযোগ রাখা হয়েছে।

বিজ্ঞপ্তিতে বলা হয়েছে, সহকারী উপজেলা বা থানা শিক্ষা কর্মকর্তা পদে আবেদনের জন্য কোনো স্বীকৃত বিশ্ববিদ্যালয় থেকে দ্বিতীয় শ্রেণির স্নাতক ডিগ্রিসহ দ্বিতীয় শ্রেণির মাস্টার্স ডিগ্রি থাকতে হবে।

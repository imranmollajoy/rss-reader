নাদিম হত্যা মামলার অভিযোগপত্র আদালতে না জমা না পড়ায় হতাশা ও ক্ষোভ প্রকাশ করেন তাঁর স্ত্রী মনিরা বেগম। তিনি বলেন, আসামিরা প্রথমে ব্যস্ততম এলাকায় চলন্ত মোটরসাইকেল থেকে টেনেহিঁচড়ে তাঁকে (রব্বানি) নামান। তাঁকে উপর্যুপরি কিল-ঘুষি দিতে দিতে দিতে অন্ধকার টিঅ্যান্ডটি সড়কে নিয়ে যান। সেখানে আগে থেকেই অবস্থান করছিল আরও ২০-২৫ জন সন্ত্রাসী। সবাই মিলে যে যেভাবে পারছিলেন, তাঁকে (রব্বানি) পেটাচ্ছিলেন। এ ছাড়া মূল অভিযুক্ত মাহমুদুল আলম ওরফে বাবু ও তাঁর ছেলে ফাহিম ফয়সাল ওরফে রিফাত ইট দিয়ে তাঁকে মাথায় আঘাত করেন। এতেই তাঁর মৃত্যু হয়।

মনিরা যোগ করেন, ‘হামলার ঘটনার সিসিটিভি ফুটেজও আইনশৃঙ্খলা রক্ষাকারী বাহিনীর কাছে আছে। তারপরও রহস্যজনক কারণে তাঁরা মামলার অভিযোগপত্র আদালতে নিচ্ছেন না। শুনতে পারছি, মামলা থেকে মাহমুদুল আলমের ছেলে ফাহিম ফয়সাল ওরফে রিফাতকে বাঁচানোর জন্যই অভিযোগপত্র দেওয়া হচ্ছে না। ফলে সঠিক বিচার পাওয়া নিয়ে আমাদের শঙ্কা আছে। আদৌ বিচার পাব কি না, তা নিয়েও সংশয় আছে।’

নিহত খায়রুল পেয়ারাতলা গ্রামের মৃত আবদুর রহিমের ছেলে। পরিবারের সদস্যদের বরাত দিয়ে পুলিশ জানায়, গতকাল ঈদের দিন বিকেলে খায়রুল চায়ের দোকানে যাওয়ার কথা বলে বাড়ি থেকে বের হন। এরপর বাড়িতে না ফেরায় নিকটাত্মীয়দের বাড়িসহ সম্ভাব্য সব জায়গায় খোঁজখবর নেওয়া শুরু করেন পরিবারের সদস্যরা। আজ মঙ্গলবার দুপুরে স্থানীয় কয়েকজন কৃষক পেয়ারাতলা গ্রামের মা-বাবা ইটভাটার পেছনে একটি ভুট্টাখেতের মধ্যে খায়রুলের মরদেহ পড়ে থাকতে দেখেন। খবর পেয়ে পরিবারের সদস্য ও পুলিশ কর্মকর্তারা ঘটনাস্থলে যান।

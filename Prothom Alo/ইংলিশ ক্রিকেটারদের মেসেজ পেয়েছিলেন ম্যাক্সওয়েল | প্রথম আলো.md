অস্ট্রেলিয়া যখন ম্যাচে এমন চড়াই–উতরাইয়ের মধ্য দিয়ে যাচ্ছে, ওদিকে ইংলিশদের টিম হোটেলেও স্নায়ুক্ষয়ী অবস্থা। হোয়াটসঅ্যাপের গ্রুপ চ্যাটে মেসেজ চালাচালি হচ্ছিল, কেউ কেউ নাকি টেলিভিশন বন্ধও করে দিয়েছিলেন। অলরাউন্ডার স্যাম কারেন বলেন, ‘ভালো ছিল না। আমাদের কয়েকজন স্কটল্যান্ডের ম্যাচ দেখতে দেখতে ডিনার করছিলাম। বেশ কাছাকাছি গিয়েছিল ম্যাচটা, কেউ কেউ টেলিভিশন বন্ধ করে দিয়েছিলাম। কারণ, স্নায়ুচাপে ভুগছিলাম। তবে অজিরা বেশ ভালো খেলেছে রান তাড়া করতে।’

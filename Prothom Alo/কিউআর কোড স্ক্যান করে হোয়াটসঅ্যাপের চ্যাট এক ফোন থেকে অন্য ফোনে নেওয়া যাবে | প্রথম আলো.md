হোয়াটসঅ্যাপের বিভিন্ন সুবিধা নিয়ে কাজ করা প্রতিষ্ঠান ডব্লিউ আ বেটা ইনফো এক প্রতিবেদনে এ তথ্য জানিয়েছে। সুবিধাটি এখনো পরীক্ষামূলক পর্যায়ে রয়েছে। অ্যান্ড্রয়েডের বেটা সংস্করণ ২.২৪.৯.১৯–এ সুবিধাটি শিগগিরই পরখ করতে পারবেন ব্যবহারকারীরা। এ সুবিধা চালু হলে চ্যাট ব্যাকআপের পাশাপাশি অন্যান্য কনটেন্ট বা আধেয়ও স্থানান্তর করা যাবে বলে ধারণা করা হচ্ছে। যার ফলে কোনো ড্রাইভ অ্যাকাউন্টে হোয়াটসঅ্যাপ চ্যাটের ব্যাকআপ রাখার প্রয়োজন হবে না। অবশ্য কিউআর কোড স্ক্যান করে চ্যাট স্থানান্তরের প্রক্রিয়া নিয়ে বিস্তারিত কোনো তথ্য জানা যায়নি। এমনকি এ প্রক্রিয়া সম্পন্ন হতে কত দিন লাগবে, সেটিও জানা যায়নি। চ্যাট স্থানান্তরের জন্য আলাদা কোনো কিউআর কোড থাকবে কি না, এটিও স্পষ্ট হওয়া যাবে বেটা সংস্করণ উন্মুক্ত হওয়ার পর।

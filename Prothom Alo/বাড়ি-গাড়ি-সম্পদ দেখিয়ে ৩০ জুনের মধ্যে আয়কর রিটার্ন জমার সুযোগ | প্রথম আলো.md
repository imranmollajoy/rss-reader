গত ৩১ জানুয়ারি নিয়মিত করদাতাদের রিটার্ন জমার সময় শেষ হয়েছে। এরপর যাঁরা টিআইএন নিয়েছেন, এমন নতুন করদাতাও ৩০ জুনের মধ্যে রিটার্ন দিতে পারবেন।

গত কিছুদিন অবৈধভাবে সম্পদ উপার্জনের অভিযোগ নিয়ে বেশ আলোচনা হচ্ছে। সাধারণত প্রথমবার রিটার্নে দেখানো সম্পদ সম্পর্কে কর কর্মকর্তারা তেমন একটা প্রশ্ন করেন না। খুব বেশি অস্বাভাবিক সম্পদ দেখানো হলেই মূলত প্রশ্ন তোলেন তাঁরা।

এনবিআরের মাঠ পর্যায়ের কর্মকর্তাদের সূত্রে জানা গেছে, ৩০ জুন পর্যন্ত রিটার্ন জমার সুযোগ নিয়ে অনেক নতুন করদাতা রিটার্ন জমা দিচ্ছেন। তাঁদের রিটার্নে অস্বাভাবিক সম্পদ দেখানো হচ্ছে। এ বিষয়ে নিরীক্ষা প্রয়োজন বলে মনে করেন অনেক কর কর্মকর্তা।

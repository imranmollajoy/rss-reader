খুলনায় দিঘলিয়া উপজেলায় দুর্বৃত্তের গুলিতে ইউনিয়ন পরিষদের (ইউপি) এক সাবেক সদস্য নিহত হয়েছেন। তাঁর নাম আরিফ হোসেন (৪০)। গতকাল সোমবার রাতে খুলনা প্রকৌশল ও প্রযুক্তি বিশ্ববিদ্যালয় (কুয়েট) সংলগ্ন কুয়েট-তেলিগাতি সড়কে এ ঘটনা ঘটে।

নিহত আরিফ যোগিপোল ইউনিয়নের ৩ নম্বর ওয়ার্ডের সাবেক সদস্য এবং কুয়েট গেট এলাকার বাসিন্দা ছিলেন। এ ছাড়া তিনি স্থানীয় পর্যায়ে যুবলীগের রাজনীতির সঙ্গে সম্পৃক্ত ছিলেন এবং ঠিকাদারির কাজ করতেন।

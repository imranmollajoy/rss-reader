নিহত মীর হোসেনের জামাতা মো. সোহেল বলেন, তাঁর শ্বশুর মীর হোসেন ফেনী পৌরসভার মহিপাল এলাকায় অবস্থিত ফল মার্কেটের একজন ফল ব্যবসায়ী ছিলেন। তিনি ফুলগাজীর কিছু দোকানে বাকিতে ফল বিক্রি করেছিলেন। তিনি ওই বকেয়া টাকা আদায় করতে গতকাল বিকেলে ফেনী থেকে ফুলগাজী গিয়েছিলেন। রাত ৯টার দিকে ফুলগাজী থেকে ফেনী ফেরার পথে সড়ক দুর্ঘটনায় মারা যান।

ফুলগাজী থানার ভারপ্রাপ্ত কর্মকর্তা মো. নিজাম উদ্দিন বলেন, পুলিশ দুর্ঘটনাকবলিত অটোরিকশা ও খননযন্ত্র উদ্ধার করে থানা হেফাজতে নিয়ে রেখেছে। এ ঘটনায় আইনগত প্রক্রিয়া চলমান।

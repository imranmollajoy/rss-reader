চার মোবাইল অপারেটর প্রতিষ্ঠানের সুদ মওকুফ করার সমালোচনা করে জাতীয় সংসদে বিরোধীদলীয় চিফ হুইপ মুজিবুল হক বলেছেন, ‘একজন কর কমিশনার ১৭০ কোটি টাকা মাফ করে দেয়, সেখানে এনবিআরের চেয়ারম্যান, অর্থসচিব ও অর্থমন্ত্রী কোথায়? এগুলো দেখলে সরকারের ইমেজ (ভাবমূর্তি) বাড়বে। দেশের স্বার্থে এটা কঠিনভাবে দেখা উচিত।’

আজ বুধবার জাতীয় সংসদে পয়েন্ট অব অর্ডারে দেওয়া বক্তব্যে মুজিবুল হক কথাগুলো বলেন।

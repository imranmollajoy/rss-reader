ক্রিকেটের আইনপ্রণেতা সংস্থা মেরিলিবোন ক্রিকেট ক্লাবের (এমসিসি) ২৫.৪.৩ ধারায় এই আউট সম্বন্ধে বলা আছে, ‘২৫.৪.২ ধারা (অসুস্থতা, চোট কিংবা অন্য কোনো অনিবার্য কারণ) ব্যতীত কোনো ব্যাটসম্যান যদি অন্য কোনো কারণে অবসর নেন, তাহলে শুধু প্রতিপক্ষ অধিনায়কের অনুমতি সাপেক্ষেই সেই ব্যাটসম্যান পুনরায় ইনিংস শুরু করতে পারবেন। যদি তিনি ইনিংস পুনরায় শুরু না করেন, তবে সেটি রিটায়ার্ড আউট হিসেবে নথিবদ্ধ হবে।’

আন্তর্জাতিক ক্রিকেটে রিটায়ার্ড আউটের ঘটনা খুব বেশি নেই। ছেলেদের আন্তর্জাতিক ক্রিকেটে ষষ্ঠ ও আন্তর্জাতিক টি-টোয়েন্টিতে চতুর্থ ব্যাটসম্যান হিসেবে রিটায়ার্ড আউট হলেন ডেভিন। ছেলেদের আন্তর্জাতিক ক্রিকেটে প্রথমবারের মতো এই আউটের সঙ্গে জড়িয়ে আছে বাংলাদেশের নাম।

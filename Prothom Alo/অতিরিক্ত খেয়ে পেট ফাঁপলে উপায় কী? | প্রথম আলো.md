আজ ঈদ। খুব স্বাভাবিকভাবেই আজ খাওয়াদাওয়া একটু বেশি হবে, যাকে বলে ভূরিভোজ। তবে এই খাওয়াদাওয়া বা ঈদের আনন্দ মাটি হয়ে যেতে পারে, যদি ভোগেন পেটফাঁপার সমস্যায়। জেনে রাখুন পেটফাঁপা থেকে বাঁচতে কী করবেন, কী করবেন না, সঙ্গে পেট ফাঁপলে কী করবেন, তা-ও জানুন—

**পেটফাঁপা থেকে বাঁচতে কী করবেন**

১. যথেষ্ট পানি খেতে হবে (প্রতিদিন ৮-১০ গ্লাস)।

২. প্রতিদিন নিয়মিত কমপক্ষে ৩০ মিনিট ব্যায়াম করলে বদহজম বা পেটফাঁপা থেকে সহজেই রেহাই মেলে।

৩. কোষ্ঠকাঠিন্য থাকলে আঁশযুক্ত খাবার বেশি খেতে হবে।

৪. এক বসায় পেট ভরে না খেয়ে অল্প অল্প করে ঘন ঘন খেতে হবে।

৫. খাওয়ার সময় মুখ বন্ধ করে মুখের মধ্যে খাবার ভালো করে চিবিয়ে তারপর গিলতে হবে।

কী করবেন না?

১. পেট ভরে বেশি খাবেন না, বিশেষ করে রাতের খাবার।

২. কোমল পানীয় পরিহার করতে হবে।

৩. অ‍্যালকোহল পান করা যাবে না।

৪. গ্যাস তৈরি করে, এমন খাবার থেকে দূরে থাকুন। যেমন: বাঁধাকপি, মসুর ডাল, মটরশুঁটি, শিমের বিচি ইত্যাদি।

৫. ফাস্ট ফুড বা জাংক ফুড খাবার থেকে দূরে থাকা জরুরি।

৬. অতিরিক্ত মিষ্টিজাতীয় খাবার না খাওয়াই ভালো।

৭. অতিরিক্ত তেলজাতীয় খাবার খেলেও পেটফাঁপার সমস্যা দেখা দিতে পারে।

৮. কোনো কোনো ক্ষেত্রে দুধ বা দুধের তৈরি খাবার, যেমন পায়েস, সেমাইও পেটফাঁপার কারণ হতে পারে।

৯. ক্ষেত্রবিশেষে কফির মধ্যে থাকা অতিরিক্ত ক্যাফেইন পেটফাঁপার কারণ হয়ে দাঁড়ায়।

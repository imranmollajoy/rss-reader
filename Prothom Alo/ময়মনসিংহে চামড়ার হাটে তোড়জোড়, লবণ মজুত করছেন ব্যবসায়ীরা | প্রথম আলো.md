বৃহত্তর ময়মনসিংহ অঞ্চলের সবচেয়ে বড় চামড়ার হাট শহরতলির শম্ভুগঞ্জে। কোরবানির পর এ হাটে বিভাগের ময়মনসিংহ, নেত্রকোনা জেলা ছাড়াও সুনামগঞ্জ ও কিশোরগঞ্জ জেলার কিছু এলাকা থেকেও চামড়া নিয়ে আসেন ব্যবসায়ীরা। এ হাট থেকে ঢাকার ট্যানারিমালিকেরা চামড়া কিনে নিয়ে যান।

সারা বছর এ হাট চললেও কোরবানির ঈদ ঘিরে সর্বোচ্চ বেচাকেনা হয় এ হাটে। এ বছর কোরবানির ঈদ ঘিরে এখন থেকেই শুরু হয়েছে চামড়া ব্যবসায়ীদের প্রস্তুতি। লবণ কিনে মজুত করছেন তাঁরা। গত বছর কম বিক্রি ও সিন্ডিকেটের কারণে কম দাম পেলেও এবার বেচাকেনা বেশি হবে আশা করছেন ব্যবসায়ীরা।

রাজধানীর বঙ্গবন্ধু আন্তর্জাতিক সম্মেলন কেন্দ্রের উল্টো দিকের সড়কে একটি ব্যক্তিগত গাড়ি (প্রাইভেট কার) নিয়ন্ত্রণ হারিয়ে দুজন নিহত হয়েছেন। আহত তিনজন।

গতকাল সোমবার দিবাগত রাত সাড়ে ১২টার দিকে এ ঘটনা ঘটে। নিহত দুজন হলেন রেজা রাব্বি (২৮) ও মোহাম্মদ রাসেল (৩০)। আহত তিনজন হলেন রাতুল (২৭), সাগর (২৮) ও বিপ্লব (৩০)।

এলাকাটি কাফরুল থানার আওতায় পড়েছে। কাফরুল থানার উপপরিদর্শক (এসআই) জহিরুল ইসলাম প্রথম আলোকে বলেন, প্রাইভেট কারে করে মিরপুর ১০ নম্বর থেকে ফার্মগেটের দিকে যাচ্ছিলেন পাঁচ ব্যক্তি। বঙ্গবন্ধু আন্তর্জাতিক সম্মেলন কেন্দ্রের উল্টো দিকের সড়কে আসার পর গাড়িটি নিয়ন্ত্রণ হারায়। এতে পাঁচজনই গুরুতর আহত হন।

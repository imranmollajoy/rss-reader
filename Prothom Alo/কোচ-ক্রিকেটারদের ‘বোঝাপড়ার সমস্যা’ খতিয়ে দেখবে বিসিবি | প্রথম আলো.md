জাতীয় দলের কোচিং স্টাফে পরিবর্তন আসবে কি না, জানতে চাইলে তিনি বলেন, ‘এগুলো নিয়ে (কোচদের থাকা না থাকা) আমরা এখনো আলাপ-আলোচনা করিনি। টি-টোয়েন্টি বিশ্বকাপ নিয়ে বোর্ড মিটিংয়ে আলোচনা হবে।’

দলের দুই অভিজ্ঞ ক্রিকেটার সাকিব আল হাসান ও মাহমুদউল্লাহর ভবিষ্যৎ নিয়ে জানতে চাইলে জালাল ইউনুস বলেছেন, ‘সাকিব বা মাহমুদউল্লাহ কারও নাম নিয়ে বলছি না। যারা পারফর্ম করবে, তারাই সামনে খেলবে। তারা দুজন দলের হয়ে পারফরম করে আসছে। আমরা তাদের সেভাবেই মূল্যায়ন করতে চাই। যারা টি-টোয়েন্টি বিশ্বকাপে ছিল, সবাই সামর্থ্য দিয়েই দলে ছিল। ভবিষ্যতে যারা আসবে, তারাও নিজেদের সামর্থ্য দিয়ে আসবে। দলে পারফরম্যান্সকেই সবচেয়ে বেশি অগ্রাধিকার দেওয়া হয়।’

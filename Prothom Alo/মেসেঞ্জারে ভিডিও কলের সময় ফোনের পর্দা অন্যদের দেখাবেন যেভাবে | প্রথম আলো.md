ফেসবুক মেসেঞ্জারের মাধ্যমে বার্তা, ছবি, ভিডিও আদান-প্রদানের পাশাপাশি নিয়মিত অডিও-ভিডিও কল করেন অনেকেই। মাঝেমধ্যে কাজের প্রয়োজনে ভিডিও কলের অপর প্রান্তে থাকা ব্যক্তিকে নিজের ফোনের পর্দায় চালু থাকা নির্দিষ্ট তথ্য বা পাওয়ার পয়েন্ট উপস্থাপনা দেখানোর প্রয়োজন হয়ে থাকে। মেসেঞ্জারে খুব সহজেই ভিডিও কল চালু থাকা অবস্থায় ফোনের পর্দা ভাগাভাগি (স্ক্রিন শেয়ার) করে অন্যদের দেখানো যায়। মেসেঞ্জারের ভিডিও কলের সময় ফোনের পর্দা অন্যদের দেখানোর পদ্ধতি দেখে নেওয়া যাক।

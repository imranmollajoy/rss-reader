বল বিকৃতির অভিযোগ ইনজামাম সরাসরি করেননি। তবে তাঁর ইঙ্গিত ছিল সেদিকেই, ‘পাকিস্তানি কোনো বোলার এমন করলে এ নিয়ে অনেক কথা হতো। আমরা রিভার্স সুইং সম্পর্কে ভালো জানি। ১৫তম ওভারে যদি অর্শদীপের বলে রিভার্স হয়, এর মানে হচ্ছে বলে গুরুতর কোনো কাজ করা হয়েছে।’

অস্ট্রেলিয়ার বিপক্ষে সে ম্যাচে ২৪ রানে জিতে সুপার এইটের গ্রুপ চ্যাম্পিয়ন হয়ে সেমিফাইনালে পৌঁছে যায় ভারত। এবারের বিশ্বকাপে দলটি এখনো হারের স্বাদ পায়নি। গ্রুপ পর্বে পাকিস্তান, যুক্তরাষ্ট্র ও আয়ারল্যান্ডকে হারানোর পর সুপার এইটে অস্ট্রেলিয়া, আফগানিস্তান ও বাংলাদেশের বিপক্ষেও জিতেছে রোহিতের দল।

ভারী বৃষ্টির কারণে চট্টগ্রাম, কক্সবাজার, রাঙামাটি, বান্দরবান ও খাগড়াছড়ির পাহাড়ি এলাকায় ভূমিধসের আশঙ্কার কথা বলেছে আবহাওয়া অফিস।

গত ৩০ মে মৌসুমি বায়ু বাংলাদেশে প্রবেশ করে। এরপর দেশের বিভিন্ন স্থানে বৃষ্টি শুরু হয়। তবে চলতি মাসের প্রথম সপ্তাহের পরই দেশের বিভিন্ন স্থানে শুরু হয় তাপপ্রবাহ। বিশেষ করে রাজশাহী ও বরিশাল বিভাগে টানা তাপপ্রবাহ চলে। এর মধ্যে অনেক স্থানে বিচ্ছিন্নভাবে বৃষ্টি হয়েছে। তবে দেশজুড়ে টানা বৃষ্টি হয়নি।

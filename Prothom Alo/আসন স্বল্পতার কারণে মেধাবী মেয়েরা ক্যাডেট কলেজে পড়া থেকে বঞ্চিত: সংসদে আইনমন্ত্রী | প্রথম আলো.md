আইনমন্ত্রী বলেন, নবম জাতীয় সংসদে প্রতিরক্ষা মন্ত্রণালয়–সম্পর্কিত স্থায়ী কমিটি ২০১১ সালের ৪ জুলাইয়ের বৈঠকে হাওর অঞ্চলে একটিসহ দেশের পুরোনো ২০টি জেলার যেসব জেলায় কোনো ক্যাডেট কলেজ নেই, সেসব জেলায় একটি করে ক্যাডেট কলেজ স্থাপনের সিদ্ধান্ত নেওয়া হয়েছিল। ওই ২০টি জেলার মধ্যে ফরিদপুর জেলায় একটি গার্লস ক্যাডেট কলেজ স্থাপনের প্রস্তাবনা উত্থাপিত হয়েছিল। পরে আর্থিক কারণে তা স্থাপন করা সম্ভব হয়নি।

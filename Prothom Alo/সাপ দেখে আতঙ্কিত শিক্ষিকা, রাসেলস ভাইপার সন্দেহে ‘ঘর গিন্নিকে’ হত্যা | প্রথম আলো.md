পরে বিষয়টি বন বিভাগ ও সিটি করপোরেশনকে জানানো হয়। এ দুই দপ্তরের লোকজন সেখানে যান। তাঁরা আশপাশে আর সাপ আছে কি না, তা খতিয়ে দেখেন।

ডিএফও রফিকুল ইসলাম বলেন, চট্টগ্রামে চন্দ্রবোড়া এখন পর্যন্ত পাওয়া যায়নি। তারপরও মানুষ পুরোনো ভিডিও–ছবি দিয়ে আতঙ্কজনক পরিস্থিতি তৈরি করছে। এ কারণে নির্বিষ সাপ, যেগুলো বাস্তসংস্থানের জন্য দরকার সেগুলোও মেরে ফেলা হচ্ছে।

চট্টগ্রাম মেডিকেল কলেজে সাপের বিষ নিয়ে গবেষণা করা প্রতিষ্ঠান ভেনম রিসার্চ সেন্টারের তথ্যমতে, চট্টগ্রাম অঞ্চলে চন্দ্রবোড়া সাপ নেই। প্রতিষ্ঠানটি বিভিন্ন জায়গা থেকে সাপ ধরে এনে সেগুলোর বিষ দিয়ে অ্যান্টিভেনম তৈরির কাজ চালিয়ে যাচ্ছে। তাদের কাছে চন্দ্রবোড়া থাকলেও তা অন্য অঞ্চল থেকে ধরে আনা বলে সংশ্লিষ্ট ব্যক্তিরা জানান।

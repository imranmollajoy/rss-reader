তাঁর ফুটবল ক্যারিয়ারটা আসলে একটা সিনেমার মতো। যে সিনেমা টুইস্ট আছে, আবার দেখতে দেখতে সারাক্ষণ একটা ভালোলাগার রেশও লেগে থাকে।

ক্রিস্টিয়ান এরিকসেন সেই সিনেমার নায়ক।

তিন বছর আগে যে ইউরোতে খেলতে নেমে হৃদরোগে আক্রান্ত হয়ে লুটিয়ে পড়েছিলেন মাঠে, সেই ইউরোতেই কী দারুণভাবেই না ফিরলেন এবার। ডেনমার্কের প্রথম ম্যাচ, স্লোভেনিয়ার বিপক্ষে সেই ম্যাচে এরিকসেনের গোল! যে গোলে ড্যানিশরা এগোচ্ছিল কাঙ্খিত জয়ের দিকে। শেষ পর্যন্ত অবশ্য জিততে পারল না তারা, গোল শোধ করে দিল স্লোভেনিয়া, ১-১ সমতায় শেষ হলো ম্যাচ।

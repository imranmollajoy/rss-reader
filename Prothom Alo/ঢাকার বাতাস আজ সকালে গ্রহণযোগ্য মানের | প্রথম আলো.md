বায়ুদূষণের পরিস্থিতি নিয়মিত তুলে ধরে সুইজারল্যান্ডভিত্তিক প্রতিষ্ঠান আইকিউএয়ার। বাতাসের মান নিয়ে তৈরি করা এই লাইভ বা তাৎক্ষণিক সূচক একটি নির্দিষ্ট শহরের বাতাস কতটা নির্মল বা দূষিত, সে সম্পর্কে মানুষকে তথ্য দেয়, সতর্ক করে।

আজ সকাল ১০টার দিকে বায়ুদূষণে প্রথম অবস্থানে ছিল ভারতের নয়াদিল্লি। আইকিউএয়ারের সূচকে শহরটির স্কোর ১৯৮।

দ্বিতীয় ও তৃতীয় অবস্থানে ছিল যথাক্রমে কঙ্গোর কিনশাসা ও উগান্ডার কাম্পালা। কিনশাসার স্কোর ১৭৪। কাম্পালার ১৭১।

আইকিউএয়ারের মানদণ্ড অনুযায়ী, স্কোর ৫১ থেকে ১০০ হলে তাকে মাঝারি বা গ্রহণযোগ্য মানের বায়ু হিসেবে বিবেচনা করা হয়।

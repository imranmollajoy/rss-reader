বায়ুদূষণে বিশ্বের ১১৭টি শহরের মধ্যে আজ বৃহস্পতিবার সকাল ১০টার দিকে রাজধানী ঢাকার অবস্থান ২১তম। এ সময় আইকিউএয়ারের বাতাসের মানসূচকে ঢাকার স্কোর ৯০। বাতাসের এই মান ‘মাঝারি বা গ্রহণযোগ্য মানের’ বিবেচনা করা হয়।

গতকাল বুধবার সকাল ৯টার দিকে বায়ুদূষণে বিশ্বের ১১৮টি শহরের মধ্যে ঢাকা ১৮তম অবস্থানে ছিল। স্কোর ছিল ৮৮। বায়ুর এই মানও ‘মাঝারি বা গ্রহণযোগ্য মানের’।

বায়ুদূষণের পরিস্থিতি নিয়মিত তুলে ধরে সুইজারল্যান্ডভিত্তিক প্রতিষ্ঠান আইকিউএয়ার। বাতাসের মান নিয়ে তৈরি করা এই লাইভ বা তাৎক্ষণিক সূচক একটি নির্দিষ্ট শহরের বাতাস কতটা নির্মল বা দূষিত, সে সম্পর্কে মানুষকে তথ্য দেয় এবং সতর্ক করে।

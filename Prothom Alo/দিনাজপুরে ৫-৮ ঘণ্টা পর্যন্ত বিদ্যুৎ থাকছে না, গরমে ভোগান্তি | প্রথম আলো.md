বেলা ১১টায় শহরের গণেশতলা এলাকায় টিভি মেকানিক ওয়াসি রহমান বলেন, শহরের মাতাসাগর এলাকায় বাড়ি তাঁর। গতকাল মঙ্গলবার রাত ১২টায় বাড়ি ফিরেছেন। সাড়ে ১২টায় বিদ্যুৎ চলে গিয়ে ১টা ৪০ মিনিটে আসে। আবার ভোর পাঁচটায় বিদ্যুৎ যায়, আসে ছয়টায়। সাড়ে ছয়টায় আবার গেছে, এসেছে সাতটায়। সকাল ৮টায় বিদ্যুৎ গেছে, ৯টা ৪০ মিনিটে এসেছে। এরপর দোকানে আসেন। বেলা ১১টায় বিদ্যুৎ গেছে, এসেছে দুপুর ১২টায়। বেলা একটায় গেছে, দেড়টায় আসছে। বেলা সোয়া তিনটায় গেছে, এসেছে চারটায়। ওয়াসি রহমান বলেন, ‘একে তো গরমে অস্থির হয়ে যাচ্ছি, তার ওপর বিদ্যুতের এমন অবস্থায় ঠিকমতো কাজকামও করতে পারছি না।’

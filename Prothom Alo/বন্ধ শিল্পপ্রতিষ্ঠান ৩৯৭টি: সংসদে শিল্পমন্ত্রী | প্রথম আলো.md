বন্ধ শিল্পকারখানার তথ্য তুলে ধরে শিল্পমন্ত্রী বলেন, বিসিকের নিয়ন্ত্রণাধীন রুগ্‌ণ/বন্ধ শিল্পকারখানা ৩৮২টি, বিসিআইসির নিয়ন্ত্রণাধীন বন্ধ কারখানা ৫টি, বিএসএসআইসির নিয়ন্ত্রণাধীন চিনিকল ৬টি, বিএসইসির নিয়ন্ত্রণাধীন বন্ধ কারখানা ৪টি।

স্বতন্ত্র সংসদ সদস্য আবদুল কাদের আজাদের এক প্রশ্নের জবাবে শিল্পমন্ত্রী জানান, আন্তর্জাতিক ও বহুজাতিক কোম্পানিগুলো যাতে বাংলাদেশে বিনিয়োগে আগ্রহী হয়, সে জন্য সরকার ২০০৯–২৩ সাল পর্যন্ত বিভিন্ন পদক্ষেপ নিয়েছে এবং সাফল্যও এসেছে। তিনি জানান, ২০২৩-২৪ অর্থবছরে পাঁচটি শিল্পনগরী, তিনটি শিল্পপার্কসহ বিসিকের ১০টি প্রকল্প বাস্তবায়নাধীন। প্রকল্পগুলো বাস্তবায়িত হলে ৩ হাজার ৮১১টি শিল্প প্লটে সম্ভাব্য ৩ হাজার ৫৬৫টি শিল্প ইউনিট স্থাপিত হবে।

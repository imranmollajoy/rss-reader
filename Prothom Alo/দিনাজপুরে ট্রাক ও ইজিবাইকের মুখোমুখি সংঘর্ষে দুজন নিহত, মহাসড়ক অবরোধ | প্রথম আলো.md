স্থানীয় লোকজন আহত দুই যাত্রীকে উদ্ধার করে প্রথমে ফুলবাড়ী উপজেলা স্বাস্থ্য কমপ্লেক্সে ও পরে দিনাজপুরের এম আবদুর রহিম মেডিকেল কলেজ হাসপাতালে পাঠান। পরে সেখান থেকে তাঁদের রংপুর মেডিকেল কলেজ হাসপাতালে পাঠানো হয়। দুর্ঘটনার পর স্থানীয় লোকজন ক্ষিপ্ত হয়ে সড়ক অবরোধ করেন। পরে ইউএনও ও পুলিশ এসে স্থানীয় বাসিন্দাদের শান্ত করলে দুই ঘণ্টা পর অবরোধ তুলে নেওয়া হয়।

ফুলবাড়ী থানার ওসি মো. মোস্তাফিজার রহমান প্রথম আলোকে বলেন, দুর্ঘটনার খবর পেয়ে তিনি ঘটনাস্থলে যান। স্থানীয় লোকজন ট্রাকের চালক ও সহযোগীকে আটক করে পুলিশে দেন। তাঁদের থানা হেফাজতে রাখা হয়েছে। ট্রাকটি জব্দ করা হয়েছে। লাশ উদ্ধার করে ময়নাতদন্তের জন্য মর্গে পাঠানো হয়েছে। নিহত ব্যক্তিদে স্বজনেরা এসেছেন। তাঁদের সঙ্গে কথা বলে পরবর্তী আইনি পদক্ষেপ নেওয়া হবে। এখন সড়কে যান চলাচল স্বাভাবিক আছে।

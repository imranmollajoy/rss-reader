মেয়েটি বলেন, একপর্যায়ে তাঁর চেতনা ফিরলে তিনি বুঝতে পারেন, অটোরিকশায় আছেন। কয়েক মিনিট পরই আবার কলেজের ফটকে এসে অটোরিকশা থামে। তাঁকে নামিয়ে দিয়ে ওই যুবক কাউকে কোনো কিছু না বলতে সতর্ক করে দেন এবং বলেন, ‘তোর কিন্তু ভিডিও আছে, কোনো কিছু কইলে ভিডিও ফেসবুকে ছাইড়া দিলাইমু।’ এরপর তিনি একটি ইজিবাইকে বাসায় এসে অসুস্থ হয়ে পড়েন। শুধু ঘুম পাচ্ছিল তাঁর। কোনো কিছুই মনে করতে পারছিলেন না। দুই দিন শুধু ঘুমিয়েছেন। বিষয়টি তাঁর বাবাকে জানালে ১২ জুন তিনি এসে মেয়েকে গ্রামের বাড়িতে নিয়ে যান। বাড়িতে গিয়ে বাবাকে ঘটনা বিস্তারিত খুলে বলেন। পরে পাশের গ্রামের দুই ব্যক্তি তাঁদের সঙ্গে যোগাযোগ করেন। ওই যুবকের পক্ষ থেকে বিয়ের প্রস্তাব দেওয়া হয়। দুই ব্যক্তির একজন ঈদের দিন ১৭ জুন বিকেলে আসেন। তিনি এসে মেয়েটিকে জানান, ওই যুবক (উত্ত্যক্তকারী) বলেছেন, বিয়েতে রাজি হলে তাঁর কাছে থাকা ভিডিও ও ছবি মুছে ফেলবেন।

মেয়েটি আরও বলেন, উত্ত্যক্তকারী যুবক ছাড়া অন্য কাউকে তিনি চেনেন না। তাঁকে তুলে নেওয়া ও আবার কলেজের ফটকে নামিয়ে দেওয়ার মাঝখানে তাঁর সঙ্গে কী ঘটেছে, তিনি কিছুই বুঝতে পারেননি।

আসন্ন পার্লামেন্ট নির্বাচনে একক সংখ্যাগরিষ্ঠতা নিশ্চিতে ভোটারদের প্রতি আহ্বান জানিয়েছেন ফ্রান্সের অতি ডানপন্থী দল ন্যাশনাল র‌্যালির (আরএন) নেতা জর্দান বারদেলা।

গতকাল মঙ্গলবার তিনি এ আহ্বান জানান। বারদেলা বলেন, কার্যকরভাবে সরকার পরিচালনায় নিরঙ্কুশ সংখ্যাগরিষ্ঠতা প্রয়োজন।

ইউরোপীয় পার্লামেন্ট নির্বাচনে দলের বাজে ফলাফলের পর ফ্রান্সে আগাম নির্বাচনের ঘোষণা দেন প্রেসিডেন্ট এমানুয়েল মাখোঁ। ৩০ জুন প্রথম আর আগামী ৭ জুলাই দ্বিতীয় ধাপে ভোট গ্রহণের জন্য দিন ধার্য করা হয়েছে।

এখন সেটিকে আরও যুগোপযোগী করে বাস্তবায়নের উদ্যোগ নিয়েছে প্রাথমিক ও গণশিক্ষা মন্ত্রণালয়। এর মাধ্যমে বেসরকারি বিদ্যালয় চালাতে হলে নির্ধারিত শর্ত মেনে নিবন্ধন ও শিক্ষাবিষয়ক (একাডেমিক) স্বীকৃতি লাগবে। তা ছাড়া চালানো যাবে না। শিক্ষাবিষয়ক স্বীকৃতি দেবে জেলা প্রাথমিক শিক্ষা কর্মকর্তা এবং নিবন্ধন দেবে প্রাথমিকের বিভাগীয় উপপরিচালক।

কিন্ডারগার্টেন স্কুলগুলোকে নিবন্ধনের আওতায় আনার অগ্রগতির বিষয়ে করা এক প্রশ্নের জবাবে প্রাথমিক শিক্ষাসচিব বলেন, এ বিষয়ে তাঁরা কাজ করছেন। নার্সারি, কিন্ডারগার্টেন বা বেসরকারি পর্যায়ে স্কুলের সংখ্যা একটু কমে গিয়েছিল। এ বছর ৮০০-এর মতো বেড়েছে, সব মিলিয়ে ৪৪ হাজারের কাছাকাছি হবে। বিধিমালা জারির পর মাঠপর্যায়ে যে কাজ হচ্ছে, সে অনুযায়ী ইতিমধ্যে ২০ শতাংশ বেসরকারি পর্যায়ের স্কুল (কিন্ডারগার্টেন) একাডেমিক স্বীকৃতি বা নিবন্ধনের আওতায় চলে এসেছে। তাঁরা আশাবাদী, আগামী এক বছরের মধ্যে যে লক্ষ্যমাত্রা, তাতে সব বেসরকারি প্রাথমিক পর্যায়ের স্কুল একাডেমিক স্বীকৃতি ও নিবন্ধনের আওতা চলে আসবে।

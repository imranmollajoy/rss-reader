রাসেলস ভাইপার নিয়ে জনগণকে আতঙ্কিত না হওয়ার আহ্বান জানিয়েছেন স্বাস্থ্য ও পরিবারকল্যাণমন্ত্রী সামন্ত লাল সেন। তিনি বলেছেন, ‘রাসেলস ভাইপারের যে অ্যান্টিভেনম, হাসপাতালগুলোতে তার পর্যাপ্ত মজুত আছে।’

স্বাস্থ্যমন্ত্রী অনলাইন প্ল্যাটফর্ম জুমে সারা দেশের সিভিল সার্জন, পরিবার পরিকল্পনা কর্মকর্তা, বিভাগীয় পরিচালক, মেডিকেল কলেজ হাসপাতালের পরিচালকসহ স্বাস্থ্য বিভাগের কর্মকর্তাদের সঙ্গে এক সভায় কথা বলেন। আজ শনিবার সকালে এ সভা অনুষ্ঠিত হয়।

ইতালির প্রাচীন একটি সৈকত, যা প্রায় দুই হাজার বছর আগে মাউন্ট ভিসুভিয়াসের অগ্ন্যুৎপাতের ফলে ধ্বংস হয়ে গিয়েছিল। সেটি ঠিকঠাক করে পরে জনসাধারণের জন্য আবার খুলে দেওয়া হয়েছে। হারকিউলেনিয়াম প্রত্নতাত্ত্বিক উদ্যানের সৈকতটিকে সেই জায়গা বলে মনে করা হয়, যেখানে ৩০০ জনের বেশি মানুষ ৭৯ খ্রিষ্টাব্দে প্রাকৃতিক দুর্যোগ থেকে নিজেদের বাঁচানোর জন্য বৃথা চেষ্টা করেছিল।

বছরের পর বছর ধরে প্রত্নতাত্ত্বিক খনন ও পুনরুদ্ধার কাজ করার পর গত বুধবার এটি জনসাধারণের জন্য আবার খুলে দেওয়া হয়। এ সময় মানুষের দেহাবশেষ এবং অন্যান্য আবিষ্কার থেকে এটা প্রমাণিত হয় যে এটি অগ্ন্যুৎপাতের কারণে ধ্বংস হয়েছিল।

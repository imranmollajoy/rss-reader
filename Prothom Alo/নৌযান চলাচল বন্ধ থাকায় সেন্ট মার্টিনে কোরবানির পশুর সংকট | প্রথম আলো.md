**বাড়তি দামে বিক্রি পণ্যসামগ্রী**

গত শুক্রবার জেলা প্রশাসনের উদ্যোগে এমভি বারো আউলিয়া জাহাজে করে সরকারি চালসহ বিভিন্ন ধরনের পণ্য সেন্ট মার্টিন দ্বীপে পাঠানো হয়েছে। পাশাপাশি স্থানীয় ব্যবসায়ীরা বিভিন্ন ধরনের পণ্য বিনা জাহাজ ভাড়ায় সেন্ট মার্টিন দ্বীপে নিয়ে আসেন। এর মধ্যে আবদুর রহমান নামের এক ব্যক্তি নিজে ১৪ লাখ টাকার চাল, ডাল, তেল, আদা, ডিম, পেঁয়াজ, রসুন, টমেটোসহ বিভিন্ন ধরনের তরিতরকারি নিয়ে আসেন। তিনি দাবি করেন, উত্তাল সাগরের ঢেউয়ে তিন হাজারের বেশি ডিম ভেঙে নষ্ট হয়ে গেছে। ১০০ কেজি টমেটোর মধ্যে ৬০ কেজি নষ্ট হয়ে গেছে। তাঁকে লোকসান গুনতে হবে।

বর্তমানে সেন্ট মার্টিন দ্বীপে একটি গ্যাস সিলিন্ডার ১ হাজার ৮০০ টাকা, এক বস্তা আতপ চাল ৩ হাজার ৫০০ টাকা, এক লিটার সয়াবিন তেল ২৩০ টাকা, একটি ডিম ২০ টাকা, এক কেজি আলু ১২০ টাকা দামে বিক্রি করা হচ্ছে বিভিন্ন দোকানে।

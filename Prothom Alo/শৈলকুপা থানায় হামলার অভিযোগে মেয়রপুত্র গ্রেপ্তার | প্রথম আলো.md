পুলিশ জানায়, ৯ জুন দুপুরে উপজেলার ধাওড়া গ্রামের আওয়ামী লীগ নেতা মোস্তাক শিকদারকে একটি মামলায় গ্রেপ্তার করে পুলিশ। গ্রেপ্তারের প্রতিবাদে থানা ঘেরাও করেন ক্ষুব্ধ জনতা। একপর্যায়ে পুলিশের সঙ্গে বাগ্‌বিতণ্ডার জেরে থানায় হামলা চালানো হয়। আত্মরক্ষার্থে পুলিশ রাবার বুলেট ছোড়ে। প্রায় আধা ঘণ্টা চলা এ হামলার ঘটনায় পুলিশসহ অন্তত ২৫ জন আহত হন। এ সময় আহতদের মধ্যে কয়েকজন গুলিবিদ্ধ হন। পরে আহতদের ঝিনাইদহ সদর হাসপাতাল, রাজারবাগ পুলিশ হাসপাতালসহ বিভিন্ন হাসপাতালে চিকিৎসা দেওয়া হয়। ওই দিন রাতেই ১১৫ জনের নাম উল্লেখ করে অজ্ঞাত আরও ৫০০ জনকে আসামি করে শৈলকুপা থানায় মামলা করেন পুলিশের উপপরিদর্শক লাল্টু রহমান।

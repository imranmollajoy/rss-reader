ইলেকট্রনিক ফ্রন্টিয়ার ফাউন্ডেশন, সেন্টার ফর ডেমোক্রেসি অ্যান্ড টেকনোলজি ও ইন্টারনেট ব্রাউজার মজিলাসহ বেশ কয়েকটি সংস্থাও আইনটি নিয়ে যৌথ বিবৃতিতে প্রকাশ করেছে। সংস্থাগুলো ব্যবহারকারীর বার্তা স্ক্যান করে এমন প্রস্তাব প্রত্যাখ্যান করার জন্য ইউরোপীয় ইউনিয়নকে অনুরোধ করেছে। ইউরোপীয় পার্লামেন্টের জার্মান সদস্য প্যাট্রিক ব্রেয়ারও বিলটি সম্পর্কে বলেন, ব্যবহারকারীর চ্যাট ও ছবি নির্বিচার অনুসন্ধান করলে আমাদের ব্যক্তিগত ও মৌলিক অধিকার নষ্ট হবে। শিশু ও নির্যাতনের শিকার ব্যক্তিদের জন্য এমন ব্যবস্থা তৈরি করতে হবে, যা আসলেই কার্যকর হয়।

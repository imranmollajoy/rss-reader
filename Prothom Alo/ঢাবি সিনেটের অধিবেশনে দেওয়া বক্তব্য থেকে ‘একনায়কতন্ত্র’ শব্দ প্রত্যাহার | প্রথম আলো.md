পয়েন্ট অব অর্ডারে দাঁড়িয়ে সিনেট সদস্য ও ছাত্রলীগের সাবেক সাধারণ সম্পাদক বাহালুল মজনুন চুন্নু ‘ঢাকা বিশ্ববিদ্যালয়ে একনায়কত্ব চলছে’ এই কথাটি প্রত্যাহারের দাবি জানান। তাঁর সঙ্গে আরেকজন সিনেট সদস্য সায় দেন। পরে ওবায়দুল ইসলামের বক্তব্য থেকে ‘একনায়কতন্ত্র’ শব্দটি প্রত্যাহার করেন উপাচার্য এ এস এম মাকসুদ কামাল।

বিকেল তিনটা থেকে রাত ১০টা পর্যন্ত চলা সিনেটের এই অধিবেশনে বিশ্ববিদ্যালয়ের ২০২৪-২৫ অর্থবছরের প্রস্তাবিত বাজেট ও ২০২৩-২৪ অর্থবছরের সংশোধিত বাজেট উপস্থাপন করেন কোষাধ্যক্ষ মমতাজ উদ্দিন আহমেদ। বিভিন্ন ক্যাটাগরি থেকে নির্বাচিত সিনেট সদস্যরা এতে অংশ নেন। তবে পাঁচ বছর ধরে ডাকসু নির্বাচন না হওয়ায় কোনো ছাত্র-প্রতিনিধি এই অধিবেশনে ছিলেন না।

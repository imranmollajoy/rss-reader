ইউটিউবে ‘রকস্টার’ প্রকাশের ১২ ঘণ্টার ব্যবধানে ২ কোটিরও বেশিবার দেখা হয়েছে। ২০২৪ সালে আর কোনো কে পপ তারকা একক গান ১২ ঘণ্টায় এতবার দেখা হয়নি। এর আগে আইইউয়ের ‘লাভ উইনস অল’ গানটি এই সময়ের মধ্যে ১ কোটি ৩০ লাখের বেশিবার দেখা হয়েছে। তাঁকে ছাড়িয়ে রেকর্ড গড়লেন লিসা।

গতকাল দুই দিনের ব্যবধানে (গতকাল বিকেল ৫টা পর্যন্ত) ইউটিউবে ৪ কোটি ৮০ লাখেরও বেশিবার দেখা হয়েছে। ইউটিউবে ট্রেন্ডিংয়ের তালিকার শীর্ষে রয়েছে গানটি।  
লিসার অনুরাগীদের ‘লিলিজ’ বলা হয়। তাঁদের এমন ভালোবাসায় আপ্লুত লিসা এক ইনস্টাগ্রাম পোস্টে লিখেছেন, ‘অবশেষে নতুন একক গান প্রকাশ করতে পেরে আমি ভীষণ রোমাঞ্চিত। একটু সময় নিয়েই কাজটা করেছি। আপনারা ধৈর্য ধরে অপেক্ষা করেছেন বলে ধন্যবাদ।’

বগুড়ার নন্দীগ্রাম উপজেলার বগুড়া-নাটোর মহাসড়কে দাঁড়িয়ে থাকা একটি ট্রাকের পেছনে কাভার্ড ভ্যানের ধাক্কায় শিশুসহ দুজন নিহত হয়েছেন। এতে আহত হয়েছেন আরও দুজন। গতকাল রোববার রাত পৌনে ১১টার দিকে রণবাঘা এলাকায় এ দুর্ঘটনা ঘটে।

নিহত দুজন হলেন কুড়িগ্রামের ফুলবাড়ী উপজেলার শহিদুল ইসলাম (২৮) এবং কুষ্টিয়া ভেড়ামারার বেলাল হোসেনের ছেলে বায়েজিদ (৩)। শহিদুল ইসলাম একটি প্রতিষ্ঠানের বিক্রয়কর্মী ছিলেন। এ ঘটনায় বায়েজিদের বাবা বেলাল হোসেন ও তাঁর মা সাথি খাতুন গুরুতর আহত হন। তাঁরা বগুড়ার শহীদ জিয়াউর রহমান মেডিকেল কলেজ হাসপাতালে চিকিৎসাধীন।

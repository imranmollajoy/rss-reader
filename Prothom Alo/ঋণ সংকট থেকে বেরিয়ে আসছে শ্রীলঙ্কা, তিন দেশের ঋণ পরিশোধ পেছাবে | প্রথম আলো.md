বিক্রমাসিংহে আরও বলেন, ২০২২ সালে শ্রীলঙ্কার পরিশোধযোগ্য বিদেশি ঋণের পরিমাণ ছিল জিডিপির ৯ শতাংশ; ২০২৭ সালে তা ৪ দশমিক ৫ শতাংশে নেমে আসবে।

ফাইন্যান্সিয়াল টাইমসের সংবাদে বলা হয়েছে, শ্রীলঙ্কার ঋণ পুনর্গঠন শুরু করতে দেরি হওয়ার কারণ হলো বেইজিংয়ের আপত্তি। এ ক্ষেত্রে যে আন্তর্জাতিক রীতিনীতি অনুসরণ করা হয়, বেইজিং তা করতে চায়নি। বরং চীনের বিভিন্ন ব্যাংকের কাছে শ্রীলঙ্কার যে ঋণ আছে, সেই ঋণের জন্য বিশেষ বন্দোবস্ত চেয়েছিল তারা।

এ ছাড়া চায়না ডেভেলপমেন্ট ব্যাংকের সঙ্গে শ্রীলঙ্কার বিশেষ চুক্তি করতে হবে। তাদের কাছ থেকে শ্রীলঙ্কা যে ২১০ কোটি ডলার ঋণ নিয়েছে, তা বাণিজ্যিক ঋণ হিসেবে চিহ্নিত।

বুধবারের এই চুক্তি সম্পর্কে এখনো বিস্তারিত জানানো হয়নি। এ ছাড়া চীন ও অন্য ঋণদাতাদের দেওয়া ঋণের পুনর্গঠন কী হবে, সে বিষয়েও এখনো কিছু জানানো হয়নি।

ফ্রান্সের নির্বাচনী সংস্থাগুলোর অধিকাংশ পূর্বাভাস বলছে, আরএন নির্বাচনে নিরঙ্কুশ সংখ্যাগরিষ্ঠতা পাবে না। তবে চূড়ান্ত ফল কী দাঁড়াবে, তা এখনো নিশ্চিত নয়।

কোনো দল একক সংখ্যাগরিষ্ঠতা না পেলে দেশটিতে ঝুলন্ত পার্লামেন্ট গঠিত হতে পারে, যাতে ফ্রান্সে বড় ধরনের রাজনৈতিক বিশৃঙ্খলা দেখা দেবে। আগামী গ্রীষ্মে প্যারিস যেখানে অলিম্পিক গেমস আয়োজন করতে যাচ্ছে, সেখানে এ ধরনের রাজনৈতিক অস্থিতিশীল পরিস্থিতি দেশটিকে বড় সমস্যায় ফেলবে। এ ছাড়া আন্তর্জাতিক অঙ্গনে ইউক্রেনকে সমর্থন করার ক্ষেত্রে বড় ভূমিকা পালন করে আসছে দেশটি। লা পেন সতর্ক করে বলেছেন, ইউক্রেন নীতি নিয়ে পরিবর্তন আনবে তাঁর সরকার।

দ্বিতীয় দফার ভোটের পর ফ্রান্সের প্রধানমন্ত্রী গ্যাব্রিয়েল অ্যাটালকে বাধ্যতামূলক পদত্যাগ করতে হবে। তিনি সতর্ক করে বলেছেন, ডানপন্থীরা এখন ক্ষমতার দ্বারপ্রান্তে। তিনি বলেন, দ্বিতীয় দফায় আরএন যেন একটি ভোটও না পায়।

বামপন্থী জোটের নেতা রাফায়েল গ্ল্যাক্সমান বলেন, ‘ফ্রান্সকে দুর্যোগ থেকে রক্ষায় আমাদের হাতে সাত দিন সময় আছে।’

বিএনপির চেয়ারপারসন খালেদা জিয়ার শারীরিক অবস্থা অত্যন্ত ঝুঁকিপূর্ণ উল্লেখ করে এ বিষয়ে উদ্বেগ জানিয়েছেন ৬১০ জন কৃষিবিদ। তাঁরা খালেদা জিয়ার অসুস্থতা বিবেচনায় নিয়ে তাঁকে অবিলম্বে মুক্তি দিয়ে বিদেশে উন্নত চিকিৎসার সুযোগ দেওয়ার আহ্বান জানান।

আজ বৃহস্পতিবার গণমাধ্যমে পাঠানো এক বিবৃতিতে এ আহ্বান জানানো হয়। বিবৃতিদাতাদের মধ্যে রয়েছেন কৃষিবিদ নেতা, জ্যেষ্ঠ কৃষিবিদ, কৃষি বিশ্ববিদ্যালয়গুলোর সাবেক উপাচার্য, বিভিন্ন কৃষি বিশ্ববিদ্যালয়ের শিক্ষক, সরকারি ও বেসরকারি প্রতিষ্ঠানে কৃষি, মৎস্য, পশুচিকিৎসা, পশুপালন, কৃষি অর্থনীতি ও কৃষি প্রকৌশলী হিসেবে কর্মরত ব্যক্তিরা।

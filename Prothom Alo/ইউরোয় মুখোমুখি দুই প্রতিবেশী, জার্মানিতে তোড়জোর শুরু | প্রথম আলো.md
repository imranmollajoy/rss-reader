জার্মান ফুটবল লিগ বুন্দেসলিগায় ইউনিয়ন বার্লিন দলের ডেনিস কোচ বো সভেনসন আজ তাঁর দেশের সঙ্গে জার্মানির খেলা প্রসঙ্গে বলেন, ‘খেলাটি জার্মানির জন্য এত সহজ হবে না, কারণ, ডেনমার্ক শেষ ১৫টি আন্তর্জাতিক ম্যাচের মধ্যে মাত্র ১টিতে হেরেছে, তাই জার্মান দলকে সতর্ক থাকা উচিত।’

১৯৯২ ইউরোয় ডেনমার্কের কাছে ২-০ গোলে হারের স্মৃতিচারণা করে তখন জার্মান দলের কোচ বার্টি ফোটস কোলনের ‘রাইনিশ পোস্ট’ পত্রিকার কলামে লিখেছেন, ‘সেবার আমাদের অনেকেই ভেবেছিলেন, চ্যাম্পিয়নশিপের শিরোনামটি আমাদের পকেটে। সে বছর আমরা স্পষ্ট ফেভারিট ছিলাম। তা সত্ত্বেও আমরা ফাইনালে হেরে যাই। এবার জার্মান দলে ব্যক্তিগত প্রতিভা ও প্রচুর টিম স্পিরিট রয়েছে। এই দলকে নিয়ে আমি এবার আশাবাদী। জার্মানি ফুটবল দলটি খেলার মান দেখিয়েই জিতবে।’

প্রত্যক্ষদর্শী ও রাজবাড়ী থানা-পুলিশ সূত্রে জানা যায়, সিংগা-নিজাতপুর বাজারে শহিদুলের ডেকোরেটরের ব্যবসা রয়েছে। বেলা একটার দিকে তিনি বাড়িতে ভাত খেয়ে নয়নের সঙ্গে মোটরসাইকেলে দাদশী বাজারের দিকে যাচ্ছিলেন। এ সময় বাজারের মোড়ে পৌঁছালে বিপরীত দিক থেকে আসা একটি গাছবোঝাই নছিমনের সঙ্গে মোটরসাইকেলটির মুখোমুখি সংঘর্ষ হয়। এতে মোটরসাইকেলে থাকা শহিদুল ও নয়ন গুরুতর আহত হন। স্থানীয় বাসিন্দারা তাঁদের দুজনকে উদ্ধার করে রাজবাড়ী সদর হাসপাতালে ভর্তি করেন। চিকিৎসাধীন অবস্থায় শহিদুলের মৃত্যু হয় বলে চিকিৎসক নিশ্চিত করেন।

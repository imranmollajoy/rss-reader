স্টেডিয়ামে কথা হলো ৬২ বছর বয়সী শ্রীলঙ্কার নারী অ্যাথলেট কুমারী বিজয় সিংহের সঙ্গে। খেলোয়াড়ি জীবনে হাঁটা প্রতিযোগিতায় অংশ নিতেন। এখানেও সেই হাঁটা প্রতিযোগিতাতেই নেমেছেন প্রথম দিনে। কলম্বোর এই বাসিন্দা প্রথমবার এসেছেন বাংলাদেশে। এসে ভালোই লাগছে, ‘প্রথমবার বাংলাদেশ এ ধরনের আয়োজন করল। তাতে অংশ নিতে পেরে দারুণ লাগছে। হাঁটা প্রতিযোগিতায় আমার অনেক অভিজ্ঞতা। এশিয়ান মাস্টার্সে খেলেছি চীনে, ফিলিপাইনে।’

কথা হলো, শ্রীলঙ্কার মাস্টার্স দলের আরেক নারী অ্যাথলেট চন্দ্রকান্তের সঙ্গে। তিনিও হাঁটা প্রতিযোগিতায় খেলেছেন। তাঁদের পাশে বসে শ্রীলঙ্কার পুরুষ অ্যাথলেট প্রেমরত্ন জানালেন, আগামীকাল তিনি খেলবেন ট্রিপল জাম্পে। আজ নিজের বয়স বিভাগে লংজাম্পে সোনা জিতেছেন।

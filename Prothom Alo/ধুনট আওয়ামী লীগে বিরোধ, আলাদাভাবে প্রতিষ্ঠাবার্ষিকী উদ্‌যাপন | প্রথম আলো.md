আলোচনা সভায় বক্তব্য দেন উপজেলা আওয়ামী লীগের সাধারণ সম্পাদক আসিফ ইকবাল। উপস্থিত ছিলেন আওয়ামী লীগের নেতা গোলাম সোবহান, রেজাউল করিম, এম এ তারেকসহ যুবলীগ ও ছাত্রলীগের আরেকটি অংশের নেতারা।

উপজেলা আওয়ামী লীগের একটি সূত্র জানায়, সদ্য শেষ হওয়া ধুনট উপজেলা পরিষদ নির্বাচনে টি আই এম নুরুন্নবী, আসিফ ইকবাল ও আবদুল হাই চেয়ারম্যান পদে প্রতিদ্বন্দ্বিতা করেন। প্রচারণা শুরুর পর থেকেই তিনজনের কর্মী–সমর্থকেরা সংঘাতে জড়িয়ে পড়েন। এ নিয়ে পাল্টাপাল্টি হামলা ও মামলার ঘটনা ঘটে। নির্বাচনে আসিফ ইকবাল বিজয়ী হন। কিন্তু সংবাদ সম্মেলন করে অপর দুই প্রার্থী নুরুন্নবী ও আবদুল হাই বিজয়ী প্রার্থীর বিরুদ্ধে ভোট কেনার, কালোটাকা ছড়ানোসহ নানা অভিযোগ তুলে ফলাফল বাতিলের দাবি জানান। তবে আসিফ ইকবাল এসব অভিযোগ ভিত্তিহীন দাবি করেন। এর পর থেকেই দ্বিধাবিভক্ত উপজেলা আওয়ামী লীগ। এর জেরে দলের প্রতিষ্ঠাবার্ষিকী উদ্‌যাপন করা হয় আলাদাভাবে।

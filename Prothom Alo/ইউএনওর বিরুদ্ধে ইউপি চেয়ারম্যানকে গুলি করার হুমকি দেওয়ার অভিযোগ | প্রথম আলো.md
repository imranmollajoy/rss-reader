এ বিষয়ে চেয়ারম্যান মোজাম্মেল হক বলেন, ‘তিনি (ইউএনও) যেসব কথা বলেছেন, তার কল রেকর্ড বের করলে সব প্রমাণ হবে। গরিব মানুষের চাল খেতে জনপ্রতিনিধি হইনি। আমি কোনো অনিয়ম করলে তিনি প্রমাণ দেখাক।’

ইউপি চেয়ারম্যানকে হুমকি দেওয়ার অভিযোগের বিষয়ে জানতে চাইলে হোমনার ইউএনও ক্ষেমালিকা চাকমা বলেন, ‘মাননীয় প্রধানমন্ত্রী যে চাল বিতরণ করতে দিয়েছিলেন, তিনি (ইউপি চেয়ারম্যান) তা নিয়ে অনিয়ম করতে চেয়েছিলেন। বাধা দেওয়ায় তিনি এখন এসব অভিযোগ তুলছেন। আমার কাছে কি কোনো গুলি আছে, যে আমি ওনাকে গুলি করার হুমকি দেব।’

২০১৯ সালে সিঙ্গাপুরে প্রথমবার এএইচএফ কাপ অনূর্ধ্ব-২১ হকিতে খেলেছেন বাংলাদেশের মেয়েরা। সেটি ছিল আন্তর্জাতিক হকিতে তাঁদের অভিষেক। সেবার বাংলাদেশ ৬ দলের মধ্যে পঞ্চম হয়েছিল। জিতেছিল শুধু শ্রীলঙ্কার বিপক্ষে ২-০ গোলে।

এবার দ্বিতীয়বার অংশ নিয়েই লক্ষ্য পূরণ হলো। প্রথমবার এশিয়া কাপ খেলার সুযোগ পাওয়া বাংলাদেশকে আরও উজ্জীবিত করবে মনে করেন বাংলাদেশ দলের কোচ জাহিদ হোসেন। সিঙ্গাপুর থেকে ফোনে প্রথম আলোকে সে কথাই বলেছেন তিনি, ‘প্রথমবারের মতো বাংলাদেশের মেয়েরা এশিয়া কাপ হকিতে খেলবে। আমাদের মেয়েরা যে হকিতে এগিয়ে আসছে, এটা তারই প্রমাণ। মেয়েরা আরও উজ্জীবিত হবে।’

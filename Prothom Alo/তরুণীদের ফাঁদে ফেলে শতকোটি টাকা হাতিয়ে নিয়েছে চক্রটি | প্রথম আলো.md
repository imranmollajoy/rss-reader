আটক ব্যক্তিরা হলেন চক্রের মূল হোতা মেহেদী হাসান (২৫) ও তাঁর প্রধান সহযোগী খালাতো ভাই শেখ জাহিদ বিন সুজন (২৬) এবং মো. জাহিদ হাসান ওরফে কাঁকন (২৮), তানভীর আহমেদ ওরফে দীপ্ত (২৬), সৈয়দ হাসিবুর রহমান (২৭), শাদাত আল মুইজ (২৯), সুস্মিতা আক্তার ওরফে পপি (২৭) ও নায়না ইসলাম (২৪)।

আজ বুধবার দুপুরে রাজধানীর মালিবাগে সিআইডির প্রধান কার্যালয়ে সংবাদ সম্মেলনে এসব তথ্য জানান সিআইডির প্রধান ও অতিরিক্ত আইজিপি মোহম্মদ আলী মিয়া। তিনি বলেন, একটি চক্র সামাজিক যোগাযোগমাধ্যমে ভুয়া ফেসবুক আইডি ও পেজ খুলে বিভিন্ন প্রলোভন দেখিয়ে অল্প বয়সী তরুণীদের কাছ থেকে কৌশলে আপত্তিকর ছবি ও ভিডিও হাতিয়ে তাঁদের দিয়ে অসামাজিক কাজ করাতে বাধ্য করছে, এমন অভিযোগ পায় সিআইডি।

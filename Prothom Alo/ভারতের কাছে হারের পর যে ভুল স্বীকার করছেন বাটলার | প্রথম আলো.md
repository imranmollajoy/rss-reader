টসে জিতে ইংল্যান্ড অধিনায়ক জস বাটলার বলেছিলেন, পিচ ভালো, তবে বল নিচু হবে বলে আগে বোলিং করবেন। আর ভারত অধিনায়ক রোহিত শর্মা বলেন, আগে ব্যাটিংটাই চেয়েছিলেন তিনি। কারণ খেলা যত এগোবে, পিচ তত ধীর হবে। শেষ পর্যন্ত হয়েছেও তা–ই।

আগে ব্যাট করে ভারত তুলেছে ৭ উইকেটে ১৭১ রান। যা তাড়া করতে নেমে ইংল্যান্ড অলআউট হয়েছে ১০৩ রানে। দুটি উইকেট নিয়েছেন যশপ্রীত বুমরা, দুজন হয়েছেন রানআউট। ইংল্যান্ডের বাকি ৬ উইকেট তুলে নিয়েছেন ভারতের দুই স্পিনার অক্ষর প্যাটেল ও কুলদীপ যাদব।

ম্যাচ শেষে বাটলার জানান, নিজেদের বোলিংয়ের সময় সিদ্ধান্তে ভুল হয়েছিল তাঁর।

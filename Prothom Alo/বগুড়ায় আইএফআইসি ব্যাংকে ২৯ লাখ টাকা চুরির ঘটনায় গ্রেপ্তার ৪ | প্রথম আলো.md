পুলিশ সুপার বলেন, গ্রেপ্তার চারজনের কাছ থেকে ব্যাংকের সিন্দুক থেকে সরানো ১০ লাখ ৮৫ হাজার ৯৪০ টাকা উদ্ধার করা হয়েছে। গ্রেপ্তার আসামিদের বিরুদ্ধে একটি চুরি ও একটি মাদকের মামলা রয়েছে।

টাকা চুরি করবেন, এমন চিন্তায় এক মাস আগে থেকে দলনেতা জাহিদুল নানা ছুতোয় ব্যাংকে আসতেন বলে জানান পুলিশ সুপার। তিনি জানান, উপশাখায় নিরাপত্তাব্যবস্থা দুর্বল নিশ্চিত হওয়ার পর সিন্দুক ভেঙে টাকা চুরির পরিকল্পনা করেন। গ্রেপ্তারের পর পাভেলের কাছ থেকে ১ লাখ ১ হাজার ৭৭০ টাকা, বিমলের কাছ থেকে ২ লাখ ৯৩ হাজার ২২০ টাকা, মিথুনের কাছ থেকে ১ লাখ ৯১ হাজার ২৫০ টাকা এবং জাহিদুলের কাছ থেকে ৫ লাখ টাকা ছাড়াও ব্যাংক থেকে সরানো টাকায় কেনা মোটরসাইকেল উদ্ধার করা হয়।

পুরো দেশ দলের পাশে আছে বলেও মন্তব্য করেছেন ডি ভিলিয়ার্স, ‘প্রথমবারের মতো বিশ্বকাপ ফাইনাল। আফ্রিকানদের জন্য এটা নতুন কিছু। আমরা সবাই খুবই রোমাঞ্চিত। দেশের ভেতর উত্তেজনা এখন চরমে। বন্ধুরা এটা নিয়ে আমার সঙ্গে কথা বলছে। আমার সব হোয়াটসঅ্যাপ গ্রুপে রীতিমতো পাগলামি চলছে। গত ৩৩ বছরে এমন কিছু কখনো ঘটেনি। পুরো দেশ এখন দলের সঙ্গে আছে।’

দক্ষিণ আফ্রিকাকে মনপ্রাণ উজাড় করে সমর্থন দিলেও ভারতকে এ ম্যাচে ফেবারিট বলেই মনে করেন ডি ভিলিয়ার্স, ‘বেশির ভাগ মানুষ বাস্তববাদীও বটে। তারা জানে, ভারত সম্ভবত ফেবারিট। ভারত এ কাজ অতীতেও করেছে। আমিও মনে করি, ভারত কিছুটা ফেবারিট। তবে আজকের ফাইনালে আমি দক্ষিণ আফ্রিকার সঙ্গে আছি।’

ইকোনমিক টাইমসের খবরে বলা হয়েছে, অনিল আগারওয়াল খনিটি ফিরে পেতে ২০১৯ সাল থেকে চেষ্টা চালিয়ে আসছিলেন। তখন তৎকালীন সরকার কনকোলা কপার মাইনস কোম্পানিকে সাময়িকভাবে ব্যবসা গোটানোর নির্দেশ দিয়েছিল। কোম্পানির মালিক প্রতিষ্ঠানের বিরুদ্ধে অভিযোগ ছিল, খনি সম্প্রসারণের বিষয়ে তারা মিথ্যা বলেছে এবং সরকারকে খুব কম কর দেয়।

খনিটির নিয়ন্ত্রণ ফিরে পেতে ভেদান্তাকে এখন আদালতের নির্দেশ মেনে ঋণ পরিশোধের জন্য ২৫ কোটি ছাড় করতে হবে। এই অর্থ ঠিকাদার ও সরবরাহকারীরা কনকোলা কপার মাইনস কোম্পানির কাছে পান। ভেদান্তা ব্লুমবার্গকে চলতি সপ্তাহে জানিয়েছে, অর্থ পরিশোধ করতে তারা প্রস্তুত আছে।

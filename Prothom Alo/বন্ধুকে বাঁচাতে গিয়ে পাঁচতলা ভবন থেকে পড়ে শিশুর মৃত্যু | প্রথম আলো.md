সায়েম স্থানীয় মদনমোহন প্রাথমিক বিদ্যালয়ের চতুর্থ শ্রেণির ছাত্র ছিল। তার বাবা উপজেলার বাহাদুরপুর গ্রামের মো. নুরনবী। আজমীর ভবনের পাঁচতলায় মা-বাবার সঙ্গে ভাড়া বাসায় থাকত সে।

পুলিশ ও স্থানীয়দের লোকজনের ভাষ্য অনুযায়ী, বিকেলে সায়েম আরও কয়েকজন শিশুসহ পাঁচতলা ভবনের ছাদে খেলতে যায়। তখন তার মা ছাদেই ছিলেন। খেলতে খেলতে এক শিশু পা পিছলে ছাদ থেকে পড়ে যাচ্ছিল। সায়েম দৌড়ে গিয়ে তাকে ধরতে গিয়ে নিজেই ছাদ থেকে পড়ে যায়। ঘটনাস্থলেই তার মৃত্যু হয়। খবর পেয়ে চৌমুহনী পুলিশ ফাঁড়ির সদস্যরা ঘটনাস্থল পরিদর্শন করে সুরতহাল প্রতিবেদন তৈরি করে লাশ থানায় নিয়ে আসে। পরিবারের আবেদনের পরিপ্রেক্ষিতে ময়নাতদন্ত ছাড়া লাশ দাফনের অনুমতি দেওয়া হয়েছে।

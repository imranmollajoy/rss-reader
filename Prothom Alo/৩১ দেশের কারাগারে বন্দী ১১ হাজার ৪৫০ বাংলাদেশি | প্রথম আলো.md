এর বাইরে মালয়েশিয়ায় ২১৯ জন, ইরাকে ২১৭ জন, চীনে ১৯১ জন, হংকংয়ে ১২২ জন, জর্ডানে ১০০ জন, ইতালিতে ৮১ জন, মালদ্বীপে ৭০ জন, সিঙ্গাপুরে ৬৬ জন, ইন্দোনেশিয়ায় ৪৯ জন, লেবাননে ২৮ জন, স্পেনে ১৯ জন, ব্রুনেইতে ১৬ জন বাংলাদেশি আটক আছেন। এ ছাড়া ২ থেকে ১০ বাংলাদেশি আটক রয়েছেন জাপান, পর্তুগাল, বেলজিয়াম, মোজাম্বিক, থাইল্যান্ড, আলজেরিয়া, লিবিয়া, শ্রীলঙ্কা, দক্ষিণ কোরিয়া ও মিসরের কারাগারে।

জাতীয় পার্টির সংসদ সদস্য মুজিবুল হকের এক প্রশ্নের জবাবে পররাষ্ট্রমন্ত্রী বলেন, বাংলাদেশের গার্মেন্ট পণ্য রপ্তানির ক্ষেত্রে যুক্তরাষ্ট্র কখনো শুল্ক ও কোটামুক্ত সুবিধা দেয়নি। জিএসপি (অগ্রাধিকারমূলক বাজারসুবিধা) সুবিধার সময়েও গার্মেন্ট পণ্য এর আওতাবহির্ভূত ছিল। এ সুবিধা ছাড়াই উন্মুক্ত প্রতিযোগিতার মাধ্যমে যুক্তরাষ্ট্র বাংলাদেশের গার্মেন্ট পণ্য রপ্তানির একক বৃহত্তম বাজারে পরিণত হয়েছে। বাংলাদেশের অন্তর্ভুক্তি এবং গার্মেন্ট পণ্যকেও জিএসপির আওতায় আনার জন্য সরকারের পক্ষ থেকে কূটনৈতিক প্রচেষ্টা অব্যাহত রয়েছে। কোনো বিশেষ আঞ্চলিক চুক্তি বা সহায়তা কার্যক্রম ছাড়া কোনো দেশই যুক্তরাষ্ট্রে গার্মেন্ট পণ্য রপ্তানিতে শুল্কমুক্ত সুবিধা পায় না।

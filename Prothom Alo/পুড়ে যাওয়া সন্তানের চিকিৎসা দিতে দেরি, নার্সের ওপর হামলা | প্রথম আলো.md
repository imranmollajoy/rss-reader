অভিযুক্ত ব্যক্তিরা হলেন সদর উপজেলার ধাক্কামারা ইউনিয়নের খোলাপাড়া এলাকার মো. রাব্বি (২৫), তাঁর বাবা হাসান তারেক (৫৫) ও তাঁদের স্বজন পঞ্চগড় পৌরসভার জালাসী এলাকার মানিক হোসেন (৪২)।

খোঁজ নিয়ে জানা গেছে, গতকাল সন্ধ্যার পর গরম চা পড়ে মুখ, বুক ও পেট ঝলসে যায় ১৫ মাস বয়সী শিশু আয়ানের। পরে তাকে নিয়ে শিশুটির বাবা রাব্বি ও দাদা হাসান তারেক সদর হাসপাতালে ছুটে যান। দ্রুত চিকিৎসক রোগী না দেখা, শিশুটিকে পর্যাপ্ত মলম না দেওয়া ও দ্রুত ভর্তি না করাসহ নানা অভিযোগ তুলে রাব্বি নার্সদের সঙ্গে বাগ্‌বিতণ্ডায় জড়ান। একপর্যায়ে তিনি মহিউদ্দিন নামের জ্যেষ্ঠ এক নার্সকে কিল-ঘুষি মারেন। আজ দুপুরে কয়েক জন নার্স থানায় গিয়ে মামলার এজাহার জমা দেন।

এখানেই শেষ নয়। আইসিসি টুর্নামেন্টে বাংলাদেশের সর্বশেষ ১২ জয়ের ৮টিতেই ম্যাচসেরা হয়েছেন সাকিব। কাল নেদারল্যান্ডসের বিপক্ষে ম্যাচের আগে, ২০২৩ ওয়ানডে বিশ্বকাপে শ্রীলঙ্কা, ২০২১ টি–টোয়েন্টি বিশ্বকাপে ওমান ও পাপুয়া নিউগিনি, ২০১৯ ওয়ানডে বিশ্বকাপে দক্ষিণ আফ্রিকা, ওয়েস্ট ইন্ডিজ ও আফগানিস্তান এবং ২০১৭ চ্যাম্পিয়নস ট্রফিতে নিউজিল্যান্ডের বিপক্ষে ম্যাচসেরার পুরস্কার উঠেছিল তাঁর হাতে।

বৈশ্বিক টুর্নামেন্টে বাংলাদেশ এখন পর্যন্ত ২৯ ম্যাচ জিতেছে। এর মধ্যে ২৭টিই আন্তর্জাতিক ক্রিকেটে সাকিবের অভিষেকের পর। সব মিলিয়ে বৈশ্বিক প্রতিযোগিতায় সাকিব ম্যাচসেরা হয়েছেন ৯ বার।

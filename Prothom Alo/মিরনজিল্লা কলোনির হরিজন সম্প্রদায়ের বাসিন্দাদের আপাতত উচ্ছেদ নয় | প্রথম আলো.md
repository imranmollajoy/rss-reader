প্রতিবেদনটি যুক্ত করে এ বিষয়ে প্রয়োজনীয় নির্দেশনা চেয়ে সুপ্রিম কোর্টের তিন আইনজীবী আজ রিট করেন।

তিন আইনজীবী হলেন মনোজ কুমার ভৌমিক, উৎপল বিশ্বাস ও আইনুন্নাহার সিদ্দিকা। আদালতে রিটের পক্ষে তাঁরা শুনানিতে অংশ নেন।

রাষ্ট্রপক্ষে শুনানি করেন ডেপুটি অ্যাটর্নি জেনারেল সমরেন্দ্র নাথ বিশ্বাস। সঙ্গে ছিলেন সহকারী অ্যাটর্নি জেনারেল আবুল কালাম খান।

পরে আইনজীবী মনোজ কুমার ভৌমিক প্রথম আলোকে বলেন, মিরনজিল্লা সুইপার কলোনিতে থাকা হরিজন সম্প্রদায়ের বাসিন্দাদের উচ্ছেদপ্রক্রিয়ার ওপর ৩০ দিনের স্থিতাবস্থা দিয়েছেন হাইকোর্ট। ফলে এ সময়ে তাঁদের সেখান থেকে উচ্ছেদ করা যাবে না। এই সময়ে তাঁদের জন্য বিকল্প জায়গার ব্যবস্থা করা হলে তাঁরা সেখান থেকে চলে যাবেন বলে আদেশে উল্লেখ করা হয়েছে।

পুনর্বাসনের ব্যবস্থা না করে হরিজন সম্প্রদায়ের বাসিন্দাদের উচ্ছেদপ্রক্রিয়া কেন অবৈধ হবে না, রুলে তা জানতে চাওয়া হয়েছে বলে জানান রিট আবেদনকারী এই আইনজীবী।

পুলিশ ও স্থানীয় লোকজন জানান, পণ্যবাহী কনটেইনার লরিটি পাঁচদোনা-ঘোড়াশাল আঞ্চলিক সড়ক ধরে পাঁচদোনার দিকে যাচ্ছিল। অন্যদিকে পাঁচদোনা থেকে কাপড়ের গাটরি নিয়ে ব্যাটারিচালিত রিকশায় ঘোড়াশালের দিকে যাচ্ছিলেন নাইম মিয়া। নগর পাঁচদোনা এলাকা অতিক্রমের সময় রিকশাটিকে পাশ থেকে ধাক্কা দেয় লরিটি। এ সময় রিকশাচালক ও যাত্রী নাইম মিয়া সড়কে ছিটকে পড়েন। পরে লরিটির পেছনের চাকায় নাইম পিষ্ট হন। মাথাসহ শরীরের বিভিন্ন অংশ থেঁতলে গিয়ে ঘটনাস্থলেই মারা যান নাইম। এ সময় উপস্থিত স্থানীয় লোকজন আহত রিকশাচালককে উদ্ধার করে হাসপাতালে পাঠান।

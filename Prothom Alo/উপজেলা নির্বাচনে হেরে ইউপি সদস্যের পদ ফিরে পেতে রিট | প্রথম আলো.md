রিটটি কার্যতালিকা থেকে বাদ দিয়ে আদালত নিয়মিত বেঞ্চে উপস্থাপন করতে বলেছেন বলে জানান রিট আবেদনকারীর আইনজীবী সগীর হোসেন লিওন। তিনি প্রথম আলোকে বলেন, নিয়মিত বেঞ্চে রিটটি শুনানির জন্য উপস্থাপন করা হবে।

রিট আবেদন থেকে জানা যায়, বরগুনার বেতাগী উপজেলার ৬ নম্বর কাজিরাবাদ ইউনিয়ন পরিষদের (১, ২, ৩ নম্বর ওয়ার্ড) সংরক্ষিত নারী সদস্য হিসেবে রীনা গাজী নির্বাচিত হন। ২০২১ সালের ৫ জুলাই তিনি শপথ নেন। তাঁর মেয়াদ ছিল ২০২৬ সালের ৪ জুলাই পর্যন্ত।

নথিপত্র থেকে জানা যায়, বেতাগী উপজেলা পরিষদ নির্বাচনে মহিলা ভাইস চেয়ারম্যান পদে প্রার্থী হতে ইচ্ছুক উল্লেখ করে রীনা গাজী ইউপি সদস্যের পদ থেকে অব্যাহতির জন্য গত এপ্রিলে বেতাগী উপজেলা নির্বাহী কর্মকর্তার কাছে আবেদন দেন। উপজেলা নির্বাহী কর্মকর্তা গত ১৭ এপ্রিল এক স্মারকে পরবর্তী প্রয়োজনীয় ব্যবস্থা গ্রহণের জন্য সংশ্লিষ্ট কর্তৃপক্ষের বরাবরে চিঠি লেখেন। গত ২১ মে উপজেলা পরিষদ নির্বাচনে অংশ নিয়ে হেরে যান রীনা গাজী।

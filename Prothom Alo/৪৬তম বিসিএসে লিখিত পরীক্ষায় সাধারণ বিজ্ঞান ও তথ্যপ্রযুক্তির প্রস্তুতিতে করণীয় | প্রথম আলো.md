**কম্পিউটার ও তথ্যপ্রযুক্তি**

এই অংশে ২৫ নম্বর। সাধারণত ২.৫ নম্বর করে একক প্রশ্ন থাকে। আগে ১২ বা ১৩টি প্রশ্ন থেকে ১০টির উত্তর করা লাগত। কিন্তু সর্বশেষ ৪৫তম বিসিএসে কোনো বিকল্প ছিল না। অর্থাৎ ১০টির মধ্যে সব প্রশ্নের উত্তর করতে হয়েছিল। এ অংশের অধ্যায়গুলো হলো কম্পিউটার প্রযুক্তির ইতিহাস ও প্রজন্ম, পার্সোনাল কম্পিউটারের কার্যাবলি, সিপিইউ ও মাইক্রোপ্রসেসর, বাস আর্কিটেকচার, মাদারবোর্ড, সফটওয়্যার, ইনপুট-আউটপুট ডিভাইস, অনুবাদক, সফটওয়্যার উন্নয়ন, বায়োস, অফিস অটোমেশন ইত্যাদি। তথ্যপ্রযুক্তির বিষয়গুলো হলো ডেটাবেজ সফটওয়্যার, তথ্য, উপাত্ত ও প্রসেসিং, সিস্টেম বিশ্লেষণ, মাল্টিমিডিয়া, টপোলজি, নেটওয়ার্কিং ডিভাইস, ইন্টারনেট প্রটোকল, স্যাটেলাইট, ট্রান্সমিশন সিস্টেম, টেলিকমিউনিকেশন, স্মার্টফোন, সামাজিক যোগাযোগমাধ্যম, জনপ্রিয় ওয়েবসাইট, টেক জায়ান্ট ও বিবিধ।

উচ্চজন্মহারসহ তাইওয়ানের যেসব অংশে জীবনযাত্রার খরচ কম, সেসব এলাকার শিক্ষাপ্রতিষ্ঠান তুলনামূলক ভালো অবস্থানে রয়েছে। রাজধানীর কাছাকাছি বা দূরবর্তী দ্বীপগুলো, সিনচু কাউন্টিগুলোর মতো যেখানে ভালো কর্মসংস্থানের সুযোগ আছে, সেখানে পরিস্তিতি ভালো। সিনচু হলো তাইওয়ানের সবচেয়ে ধনী কাউন্টি। এখানে সেমিকন্ডাক্টর শিল্পের বিশাল পার্ক আছে। এসব এলাকার জনসংখ্যা গত পাঁচ বছরে বেড়েছে। এসব এলাকার দিকে তরুণদের আকর্ষণ বাড়ছে।

ঝুবেই এলাকার দুই সন্তানের মা মিসেস হাউ বলেন, ‘আমি মনে করি, ঝুবেই (সিনচু কাউন্টির একটি শহর) অন্য কাউন্টি ও শহরের তুলনায় ভালো। তাই ঝুবেইতে জন্মের হার কমেছে বলে মনে হয় না।’

জিয়াফেং এলিমেন্টারি স্কুলের একাডেমিক অ্যাফেয়ার্সের ডিরেক্টর ফু জি-লিন বলেন, ঝুবেইয়ের অনেক জুনিয়র হাইস্কুল শিক্ষার্থীতে ভরা। অভিভাবকেরা এখানকার স্কুলে শিশুকে ভর্তি করার ব্যাপারে এতটাই উদ্বিগ্ন যে তাঁরা শিশুদের (নবজাতক হলেও) আগে থেকেই নথিভুক্ত (ভর্তির প্রয়োজনীয় আবেদন) করার চেষ্টা করেন। স্থানীয় গণমাধ্যম ধারণ করছে যে ২০২৭ সালের মধ্যে স্কুলগুলোয় ১০০০ নথিভুক্তির আবেদন জমা হবে।

যা–ই হোক, এরপরই সিনচু এলাকার জন্মহার কম বলে মনে করছেন ফু জি-লিন। তিনি বলেন, ‘আগের ২ বছরের তুলনায় গত দুই বছরে শিক্ষার্থী নথিভুক্তির সংখ্যার হার কমেছে। তবে এটিকে খারাপ বলা যাবে না। স্কুলের আকার একই এবং শিক্ষার্থী কম থাকলে, বিদ্যালয়ের পাঠদানের পরিবেশ আরও ভালো হয়ে উঠবে এবং ছাত্রদের জায়গা বেশি হবে।’

হায়ার এডুকেশন ইউনিয়নের সভাপতি চু পিংয়ের অনুভূতি আলাদা। তিনি বলেন, বেসরকারি শিক্ষাপ্রতিষ্ঠানগুলো ডেভেলপারদের কাছে বিক্রি না করে পাবলিক বিশ্ববিদ্যালয়ের সঙ্গে একীভূত করা উচিত। চু পিং বলেন, তাইওয়ান অন্য ওইসিডি দেশের তুলনায় বিশ্ববিদ্যালয়গুলোকে কম তহবিল দেয়।

এখানে শিক্ষকদের তুলনায় ছাত্রদের অনুপাতও অনেক বেশি। এ ক্ষেত্রে বিশ্ববিদ্যালয়গুলো তাদের ক্যাম্পাস বাড়াতে পারে। তিনি বলেন, ‘যদি আমরা পাবলিক শিক্ষায় আরও ব্যয় বাড়াতে পারি, তাহলে আমরা আরও কম আয়ের শিক্ষার্থীদের সহায়তা করতে পারব এবং শিক্ষার মান উন্নত হবে।’

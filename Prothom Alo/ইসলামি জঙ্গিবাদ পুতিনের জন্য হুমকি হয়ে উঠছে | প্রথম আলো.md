রুশ প্রেসিডেন্ট ভ্লাদিমির পুতিনের দপ্তর ক্রেমলিনের সাবেক উপদেষ্টা সের্গেই মারকভ বলেছেন, মৌলবাদী ইসলাম আবার রাশিয়ায় মাথা চাড়া দিয়ে উঠছে। এটা স্পষ্ট যে ইসলামি সন্ত্রাসবাদের সমস্যা আছে, এটা মারাত্মক।

১৯৯০ দশকের শেষ থেকে ২০০০ দশকের শুরুর দিক পর্যন্ত রাশিয়াজুড়ে সাধারণ নাগরিকদের ওপর নিয়মিত জঙ্গি হামলা হয়েছে। সাম্প্রতিক হামলার কারণে ওই সময় আবার ফিরে আসছে কি না, সে বিষয়ে পুতিনের মুখপাত্র দিমিত্র পেসকভের কাছে জানতে চেয়েছিলেন একজন সাংবাদিক। তবে পেসকভ সেই শঙ্কা কম বলে জানিয়েছেন। তিনি বলেছেন, ‘রাশিয়া এখন অন্য রকম। দাগেস্তানে যে ধরনের সন্ত্রাসী হামলা হয়েছে, সেটা রাশিয়া কিংবা দাগেস্তানের সমাজ সমর্থন করে না।’

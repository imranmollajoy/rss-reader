আমরুলবাড়ি গ্রামের এম এ মতিন সরকার, আবদুল মজিদ, আলমগীর হোসেন, রামনাথপুরের ইয়াকুব আলী, ইদ্রিস আলী, শওকত হোসেন, তালুক দামোদরপুরের ইয়াছিন আলী, লোহানীপাড়ার বাতাসন গ্রামের আক্তারুল ইসলাম, শাহাদত হোসেনসহ অনেকে অভিযোগ করেন, গত শনিবার মধ্যরাতের পর থেকে আজ বুধবার বেলা তিনটা পর্যন্ত তাঁরা এলাকায় বিদ্যুৎ পাননি। এ কারণে এবার কোরবানি দেওয়া মাংস তাঁরা ফ্রিজে সংরক্ষণ করতে পারেননি। পাশাপাশি আগে থেকে ফ্রিজে রাখা মাংস ও মাছ চার দিনে ফ্রিজে পচে–গলে নষ্ট হয়েছে।

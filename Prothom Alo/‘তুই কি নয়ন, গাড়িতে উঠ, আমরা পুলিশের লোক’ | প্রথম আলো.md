অভিযোগপত্রে উল্লেখ করা হয়, ডাকাতির সময় এএসআই দেলোয়ার গুলশান থানায় কর্মরত ছিলেন। পরে ওই ঘটনায় তাঁকে সাময়িক বরখাস্ত করা হয়েছে। আর সায়েম আগে থেকে বরখাস্ত ছিলেন।

মামলার তদন্ত কর্মকর্তা ঢাকা মহানগর গোয়েন্দা পুলিশের (ডিবি) উপপরিদর্শক (এসআই) মো. রফিকুল ইসলাম প্রথম আলোকে বলেন, গত বছরের ৮ অক্টোবর রাজধানীর দোলাইরপাড় মোড় থেকে এক ব্যবসায়ীর টাকা লুটের অভিযোগে তিনি এএসআই দেলোয়ার, কনস্টেবল সায়েমসহ পাঁচজনের বিরুদ্ধে অভিযোগপত্র জমা দিয়েছেন।

ডিবি আদালতকে জানিয়েছে, এএসআই দেলোয়ার ১৯৯৮ সালের ২৬ মে কনস্টেবল হিসেবে পুলিশে যোগ দেন। আর সায়েম পুলিশে যোগ দেন ২০০৪ সালে।  
অভিযোগপত্রের তথ্য বলছে, এএসআই দেলোয়ার, কনস্টেবল সায়েমসহ অন্যরা পুলিশ পরিচয়ে টার্গেট করা ধনাঢ্য ব্যবসায়ীদের গাড়িতে তুলে নিতেন।

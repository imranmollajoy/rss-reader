<span class="nOPQi">প্রথম আলো</span> :

‘দহন’, ‘মিশন এক্সট্রিম’ ও ‘সুতপার ঠিকানা’ ছবি তিনটি মুক্তি পেলেও নায়ক হিসেবে ময়ূরাক্ষী প্রথম। নায়কের অভিষেক কেমন হলো মনে হয়?

**সুদীপ বিশ্বাস দীপ:** ‘মিশন এক্সট্রিম’, ‘দহন’, ‘সুতপার ঠিকানা’—প্রতিটি সিনেমায় অভিনয়শিল্পী হিসেবে প্রশংসা পেয়েছি। খুব ইতিবাচক প্রতিক্রিয়া পেয়েছি। এবার ‘ময়ূরাক্ষী’ মুক্তির পর শুধু দর্শকের কাছ থেকে নয়, বিনোদন অঙ্গনের পরিচালক, অভিনেতা-অভিনেত্রীদের কাছ থেকেও প্রশংসা পেয়েছি। নায়ক হিসেবে যেহেতু প্রথম ছবি, তাই আমার জন্য চ্যালেঞ্জও ছিল। তারপরও যেভাবে সবাই ফোনে, ফেসবুকে ও মেসেঞ্জারে শুভকামনা জানিয়েছেন, তা আমার জন্য ভীষণ অনুপ্রেরণার। আমার তো মনে হয়েছে আর্ট হাউসের ছবিতে অভিনয় করাটা সহজ, কিন্তু বাণিজ্যিক ঘরানার ছবিতে অভিনয় অনেক কঠিন এবং চ্যালেঞ্জিং, সেটা উতরাতে পেরেছি ভেবে ভালো লাগছে।

<span class="nOPQi">প্রথম আলো</span> :

এখনো ‘ময়ূরাক্ষী’ ছবিটি যাঁরা দেখেননি, তাঁদের উদ্দেশে কী বলবেন?

**সুদীপ বিশ্বাস দীপ:** এই সপ্তাহে প্রেক্ষাগৃহে অবশ্য ছবিটি নেই। তবে শিগগিরই আবার মুক্তির পরিকল্পনা করা হচ্ছে। কারণ, আমরা পর্যাপ্ত হলে মুক্তি দিতে পারিনি। টেকনিক্যাল কিছু বিষয়ও ছিল। দেশের বাইরের দর্শকদের জন্য সুখবর, কিছুদিনের মধ্যে ছবিটি বাইরের দেশেও মুক্তি পাবে। একই সময়ে দেশেও মুক্তি পাবে।

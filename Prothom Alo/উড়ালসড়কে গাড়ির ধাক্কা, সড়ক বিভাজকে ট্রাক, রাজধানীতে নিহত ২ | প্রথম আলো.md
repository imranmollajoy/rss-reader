পল্টন থানার এসআই মো. আবদুল আজিজ বলেন, আজ বৃহস্পতিবার ভোর সোয়া পাঁচটার দিকে বেপরোয়া গতির একটি ট্রাকের চালক নিয়ন্ত্রণ হারিয়ে ট্রাকটি সড়ক বিভাজকের ওপরে উঠিয়ে দেন। তখন সেখানে ঘুমিয়ে থাকা ৩২ বছর বয়সী যুবক ট্রাকের নিচে চাপা পড়েন। রক্তাক্ত অবস্থায় সকাল সোয়া ৬টার দিকে ঢাকা মেডিকেল কলেজ হাসপাতালের জরুরি বিভাগে নিয়ে গেলে চিকিৎসক তাঁকে মৃত ঘোষণা করেন। চালক মহসিনকে আটক করা হয়েছে, ট্রাকটিও জব্দ করা হয়েছে। নিহত যুবকের পরনে ছাই রঙের প্যান্ট ও সাদা ফুলহাতা গেঞ্জি ছিল।

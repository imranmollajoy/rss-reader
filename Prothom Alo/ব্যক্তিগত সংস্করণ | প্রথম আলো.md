প্রদর্শনীতে রাখা রামায়ণের সংস্করণটির উদাহরণ টেনে তিনি জানান, এক হাজার বছর ধরে দুনিয়াজুড়ে রামায়ণের যত মিনিয়েচার অলংকরণ হয়েছে, সেগুলো থেকে তার বাছাই করা ৬৬০টি চিত্রণ সাত খণ্ডে প্রকাশিত এই ফরাসি সংস্করণে অন্তর্ভুক্ত হয়েছে।

বাংলা ভাষায় কি আদৌ এ রকম সীমিত সংগ্রাহক সংস্করণ হয়েছে কোনো বইয়ের? সাগর বললেন, তাঁর জানামতে হয়নি, তবে সুযোগ আছে। বাণিজ্যিকভাবেই *মৈয়মনসিংহ গীতিকা* বা নজরুল অনূদিত ওমর খৈয়ামের রুবাইয়াত–এর এমন সংস্করণ সম্ভব।

আমাদের দেশে ব্যক্তিগত বইয়ের ধারণা তৈরিতে এ রকম প্রদর্শনী কাজে লাগবে।

নীলা বলেন, ‘এই গানগুলোতে অভিনয়ের জায়গা ছিল। এটা বেশ ভালো লেগেছে। আরও বেশ কিছু মিউজিক ভিডিওতে মডেল হিসেবে অভিনয় করব। সেগুলো সবই গ্ল্যামারাস চরিত্র। আসলে একসময় আমি গ্ল্যামারাস চরিত্রে অভিনয় করব কি না, এটা নিয়ে অনেক ভেবেছি। যে কারণে খুব একটা করা হয়নি। কিন্তু এখন আর কোনো কিছু ভাবতে চাই না। এখন সব চরিত্রই করতে চাই।’

ক্যারিয়ারের শুরু থেকেই অভিনয়ে মনোযোগ থাকলেও মাঝখানের সময়টায় ক্যামেরার ওপর পড়াশোনা করেছেন। যে কারণে অভিনয়ে বিরতি বলে জানান নীলা। তিনি বলেন, ‘অভিনয় করি, কিন্তু আমি শখে ক্যামেরার পেছনে কাজ করার জন্য ক্যামেরার ওপর বিদেশে পড়েছি। পরে আমার কাছে মনে হয়েছে, এই জ্ঞান অভিনয়ে প্রয়োগ করা যায়। এখন সব মিলিয়ে অভিনয় নিয়েই ব্যস্ত থাকব।’

ডিএমটিসিএলের ব্যবস্থাপনা পরিচালক জানিয়েছেন, মেট্রোরেল আগের মতোই শুক্রবার সাপ্তাহিক বন্ধ থাকবে। ঈদুল আজহা উপলক্ষে কোরবানির পশুর চামড়া ও কাঁচা বা রান্না করা মাংস মেট্রোরেলে বহন করা যাবে না। ইতিপূর্বে আরোপিত অন্যান্য নিষেধাজ্ঞা বহাল থাকবে। ঈদুল আজহার দিন, ১৭ জুন মেট্রোরেলের চলাচল বন্ধ থাকবে।

নতুন সময়সূচি সম্পর্কে ডিএমটিসিএলের ব্যবস্থাপনা পরিচালক বলেন, উত্তরা উত্তর থেকে থেকে মতিঝিল পর্যন্ত সকাল ৭টা ১০ মিনিট থেকে সকাল ৭টা ৩০ মিনিট পর্যন্ত আগের মতোই স্পেশাল অফ পিক থাকবে। এ সময় ১০ মিনিট পরপর মেট্রোরেল চলাচল করবে।

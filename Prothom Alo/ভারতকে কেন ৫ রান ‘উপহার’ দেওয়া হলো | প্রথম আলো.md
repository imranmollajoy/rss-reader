এরপরও (তৃতীয়বারও) যদি ফিল্ডিং দল ৬০ সেকেন্ডের মধ্যে ওভার শুরু করতে না পারে, তাহলে ৫ রান জরিমানা দিতে হয় এবং এই ৫ রান প্রতিপক্ষের দলীয় সংগ্রহে যুক্ত হয়। গতকাল যুক্তরাষ্ট্রের সঙ্গে এটাই হয়েছে। জোন্সকে দুইবার সতর্ক করার পরও নতুন ওভার শুরু করতে সময় বেশি নেওয়ায় ৫ রান জরিমানা হয় তাদের। আইসিসি নিয়মটি কার্যকর করার পর প্রথম দল হিসেবে এই শাস্তি কপালে জুটল যুক্তরাষ্ট্রের।

খেলার গতি ধরে রাখতে গত বছরের নভেম্বর থেকে ওভারের মধ্যের সময় পর্যবেক্ষণের জন্য ওয়ানডে ও টি-টোয়েন্টিতে ‘স্টপ ক্লক’ ব্যবহার শুরু করেছে আইসিসি।

শুক্রবার জি-৭ বৈঠকে মেলোনি বলেন, ‘পশ্চিমা দেশগুলো অন্য সবার বিরুদ্ধে, এমন কোনো অভিযোগ আমরা কখনোই গ্রহণ করতে চাই না।’

হুইলচেয়ারে করে পোপ সম্মেলনে এলে মার্কিন প্রেসিডেন্ট জো বাইডেন, আর্জেন্টিনার প্রেসিডেন্ট হ্যাভিয়ের মিলেসহ অনেকেই উষ্ণ অভ্যর্থনা জানান। এআই নিয়ে দ্বিধাদ্বন্দ্বের কথা স্বীকার করে পোপ বলেন, এটি উত্তেজনা বাড়িয়ে দিতে পারে এবং জ্ঞান অর্জনের সুযোগের প্রসার ঘটাতে পারে। ৮৭ বছর বয়সী পোপ বলেন, একই সময় এআই উন্নত এবং উন্নয়নশীল দেশগুলোর মধ্যে বৈষম্য করতে পারে।

জি-৭ জোটের সদস্য যুক্তরাষ্ট্র, ইতালি, যুক্তরাজ্য, ফ্রান্স, জার্মানি, জাপান ও কানাডা এর আগে বেইজিংয়ের সঙ্গে বাণিজ্য লড়াই এড়িয়ে কীভাবে তাদের শিল্পকারখানা রক্ষা করা যায়, সেদিকেই তারা মূলত গুরুত্ব দেওয়ার কথা আলোচনা করে।

ঝালকাঠির নলছিটি থানায় এক পুলিশ কনস্টেবলের বিরুদ্ধে স্থানীয় সাংবাদিক আরিফুর রহমানকে মারধর করার অভিযোগ পাওয়া গেছে। গতকাল বৃহস্পতিবার রাত আটটার দিকে এ ঘটনা ঘটে। ভুক্তভোগী সাংবাদিক এ বিষয়ে পুলিশ সুপার বরাবর লিখিত অভিযোগ দিয়েছেন।

পরে নলছিটি থানার অভিযুক্ত পুলিশ কনস্টেবল রেজানুন্নবী রাজুকে গতকাল রাতেই প্রত্যাহার করে জেলা পুলিশ লাইনে সংযুক্ত করা হয়। ভুক্তভোগী আরিফুর রহমান আমার সংবাদ পত্রিকার নলছিটির উপজেলা প্রতিনিধি।

স্থানীয় বাসিন্দা আবদুস সালাম মিয়া বলেন, ভারত আসাম প্রদেশের মানকারচর পাহাড় থেকে বন্যার পানির স্রোতে ওই বাচ্চাটি বাংলাদেশ অভ্যন্তর রৌমারী উপজেলার যাদুরচর ইউনিয়নের কর্তিমারী বাজারে গভীর রাতে একটি দোকানে ঢুকে। পরে বাচ্চাটিকে দোকানমালিক উপজেলার রৌমারী সদর ইউনিয়নের চাক্তাবাড়ি গ্রামের রফিকুল ইসলামের ছেলে রাসেল ইসলামের বাড়িতে একটি খাচায় আটকে রাখা হয়।

কর্তিমারী আরএস ফ্যাশনের মালিক রাসেল ইসলাম বলেন, ‘শনিবার দিবাগত রাত প্রায় আড়াইটার দিকে আমার দোকানে চিতাবাঘের বাচ্চাটি প্রবেশ করে। প্রথমে মনে করি, সেটি বিড়াল। কিন্তু ভালো করে দেখি চিতাবাঘের বাচ্চা। পরে বাচ্চাটিকে ধরে খাচায় আটকিয়ে রাখি। আমি প্রশাসনের বিভিন্ন দপ্তরে খবর দিয়েছিলাম। শনিবার বন বিভাগের কর্মকর্তারা এসে বাচ্চাটি নিয়ে গেছে।’

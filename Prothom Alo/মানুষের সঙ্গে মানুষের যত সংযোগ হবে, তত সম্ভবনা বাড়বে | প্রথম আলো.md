<span class="inline"></span>

**ইকবাল কাদীর:** আমরা প্রথম দিকে বিজ্ঞাপন দিতাম রিকশাশ্রমিক মোবাইল ফোন ব্যবহার করছেন। আমাদের ধারণা ছিল, সবার কাছে মোবাইল ফোন পৌঁছে যাবে। সেই জন্যই আমরা কাজ করেছি। তখন আমাদের দেখে অনেকেই পাগল মনে করত; কিন্তু আসলে এখন তা বাস্তব। আমাদের ভাবনা ছিল মোবাইল ফোন সবার হাতে যাবে, গ্রামে গ্রামে যাবে। এটা সাধারণ জনগণের জন্য। এই ধারণাই ছিল আমার বড় ধারণা।

পৃথিবীর সবচেয়ে বড় শাস্তি হচ্ছে আপনাকে যদি একা রাখা হয়। কাউকে যদি খাবারদাবারসহ সব কিছু দিয়ে ঘরে একা রাখা হয়, তবে সে পাগল হয়ে যাবে। আমি আসলে জানতাম কমিউনিকেশন বা যোগাযোগমাধ্যম ভালো বিষয়। আমাদের দেশের অতীতে যে সমৃদ্ধি ছিল, তার প্রধান মাধ্যম ছিল নৌ–যোগাযোগ। এটা আমি জানতাম। আমার নিজের একটা অভিজ্ঞতা আছে। ১৯৯৩ সালের ফেব্রুয়ারি। যুক্তরাষ্ট্রে আমার কম্পিউটার নেটওয়ার্ক অকেজো হয়ে যায়। তখন আমি বসে ছিলাম মেরামতকারীর অপেক্ষায়। সে সময় আমার আবার ১৯৭১ সালের কথা মনে পড়ে যায়। আমার গ্রামের বাড়ি নড়াইলের কালিয়া উপজেলার মহিষখোলা। মহিষখোলা গ্রামে থাকতাম। ১৩ বছর বয়স তখন আমার। একটা ওষুধের জন্য কয়েক ঘণ্টা হেঁটে অন্য গ্রামে যাওয়ার পরে দেখি, দোকানদার নেই। তিনি আড়ত থেকে মালামাল আনতে গেছেন। সারাটা দিন আমার নষ্ট হয়। একটা টেলিফোন থাকলে সময় বেঁচে যেত। আমি টেলিফোন কল করে জেনে নিতাম সব। আপনি চিন্তা করেন আমাদের যদি ১৭ কোটি মানুষ বাস করে, তার মধ্যে হয়তো ৩ কোটি লোকের একটি দিন সপ্তাহে নষ্ট হয় যোগাযোগের কারণে। সেই সময় নষ্ট হওয়া কমে যাচ্ছে মোবাইল ফোনের কারণে। মানুষের সঙ্গে মানুষের যত সংযোগ হবে তত সম্ভাবনা বাড়বে। এই মোবাইল ফোনের কারণে এমনটা হচ্ছে। প্রতি মুহূর্তে মুহূর্তে বার্তা পাঠাচ্ছি। আগে আমরা এই কাজটা করতাম টেলিফোন দিয়ে। এখন করছি মোবাইল ফোন দিয়ে।

মানুষের ক্ষমতা অনেক। এই ক্ষমতার ওপর ভিত্তি করে এগিয়ে যেতে হবে, মনে করেন ইকবাল কাদীর

ছবি: খালেদ সরকার

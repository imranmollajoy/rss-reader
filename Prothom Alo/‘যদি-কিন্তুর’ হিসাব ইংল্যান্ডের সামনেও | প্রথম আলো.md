সেটি হওয়ার সম্ভাবনা কম থাকলেও প্রথমবার খেলতে এসেই সবার নজর কেড়েছে বিশ্বকাপের সহ-আয়োজক যুক্তরাষ্ট্র। গ্রুপ পর্বে পাকিস্তানকে হারানোর পর সুপার এইটে এসে প্রথম ম্যাচে দক্ষিণ আফ্রিকার সঙ্গে দারুণ লড়াই করেছিল তারা।

ইংল্যান্ডকে আটকে দেওয়ার ক্ষেত্রে বাড়তি তাড়না কাজ করছে কি না, গতকাল ওয়েস্ট ইন্ডিজের কাছে বড় ব্যবধানে হারের পর সংবাদ সম্মেলনে এমন প্রশ্নের জবাবে যুক্তরাষ্ট্র কোচ স্টুয়ার্ট ল বলেছেন, ‘বাড়তি প্রাপ্তির কিছু নেই। তবে আমরা আজকের (গতকাল) মতো শেষ করতে চাই না, সেটি নিশ্চিত। ইংল্যান্ড খুব ভালো একটা দল। তাদের অনেকের কাছে কিছু বিষয় প্রমাণেরও আছে। আমাদের একেবারে সেরা খেলাটাই খেলতে হবে। এরপর যেকোনো কিছুই ঘটতে পারে। ক্রিকেট খেলাটাই এমন।’

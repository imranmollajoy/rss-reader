ইনস্টাগ্রামে লাইভ ভিডিও প্রকাশ করলে, সেগুলো অ্যাকাউন্ট অনুসরণ করা সব ব্যক্তি দেখতে পারেন। এতে অনেক সময় বিব্রতকর সমস্যার মুখোমুখি হতে হয়। এ সমস্যার সমাধানে এবার ‘ক্লোজ ফ্রেন্ডস’ তালিকায় থাকা ব্যক্তিদের জন্য আলাদাভাবে লাইভ ভিডিও প্রকাশের সুযোগ চালু করেছে ইনস্টাগ্রাম। নতুন এ সুবিধা চালুর ফলে নির্বাচিত ব্যক্তিরা ছাড়া অন্য কেউ লাইভ ভিডিও দেখার সুযোগ পাবেন না। ফলে বন্ধু বা পরিবারের সদস্যদের জন্য আলাদা লাইভ ভিডিও প্রকাশ করা যাবে। ইনস্টাগ্রামে নির্বাচিত ব্যক্তিদের জন্য আলাদা লাইভ ভিডিও প্রকাশের পদ্ধতি দেখে নেওয়া যাক।

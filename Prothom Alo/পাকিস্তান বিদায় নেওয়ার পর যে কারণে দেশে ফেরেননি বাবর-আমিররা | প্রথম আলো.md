এই ৬ খেলোয়াড়ের মধ্যে দুজনের তো যুক্তরাজ্যের সঙ্গে গভীর সম্পর্কও আছে। ইমাদ ওয়াসিমের জন্ম যুক্তরাজ্যের সোয়ানসিতে, আমিরের স্ত্রী নার্জিস ব্রিটিশ নাগরিক।

আপাতত পাকিস্তান দলের কোনো খেলা নেই। আগামী আগস্টে ঘরের মাঠে বাংলাদেশের বিপক্ষে টেস্ট সিরিজ দিয়ে আন্তর্জাতিক ক্রিকেটে ফেরার কথা বাবরদের। সব মিলিয়ে লম্বা ছুটিই পাচ্ছেন সবাই। এ সুযোগে পাকিস্তানের প্রধান কোচ গ্যারি কারস্টেনও তাঁর দেশ দক্ষিণ আফ্রিকায় গেছেন। সহকারী কোচ আজহার মেহমুদ আবার দ্বৈত নাগরিক। তিনিও গেছেন যুক্তরাজ্যে।

বায়েজিদ বোস্তামী থানার ভারপ্রাপ্ত কর্মকর্তা (ওসি) সঞ্জয় কুমার সিনহা প্রথম আলোকে বলেন, ঘটনার শিকার এক নারীর করা মামলায় তারেককে গ্রেপ্তার করা হয়েছে। জিজ্ঞাসাবাদে তিনি বেশি বেতনে ভারতের পারলারে চাকরির প্রলোভন দেখিয়ে নারী পোশাকশ্রমিকদের নিয়ে যাওয়ার কথা স্বীকার করেছেন। পরে সেখানে হোটেলে আটকে রেখে তাঁদের অনৈতিক কাজে বাধ্য করা হতো। না শুনলে চলত নির্যাতন। সম্প্রতি পাচারের শিকার হওয়া এক নারী কৌশলে সেখান থেকে পালিয়ে এসে বায়েজিদ বোস্তামী থানায় তারেক, তাঁর স্ত্রী ঝুমু আক্তার ও তাঁদের সহযোগী আনিসুর রহমানের নাম উল্লেখ করে এবং অজ্ঞাতপরিচয় আরও তিন থেকে চারজনকে আসামি করে মামলা করেন।

একসময়ের জনপ্রিয় মডেল, অভিনেত্রী ও নৃত্যশিল্পী মোজেজা আশরাফ মোনালিসা। ক্যারিয়ারের মধ্যগগনে থাকার সময়ে দীর্ঘদিন ধরে বসবাস করছিলেন মার্কিন মুলুকে। তবে সাম্প্রতিক সময়ে হঠাৎ দেশের মাটিতে পা রাখেন এই সু-অভিনেত্রী। দেশে ফিরেই জানান, আবারও ফিরছেন পর্দায়। ঈদ উপলক্ষে বেসরকারি টেলিভিশন চ্যানেল আরটিভির ‘ঈদ কার্নিভ্যাল’ অনুষ্ঠানে অতিথি হিসেবে হাজির হয়েছেন মোনালিসা। সেখানে ক্যারিয়ার ও ব্যক্তিজীবনের নানা গল্প বলেছেন তিনি।  
দেশে কেমন উপভোগ করছেন, উত্তরে অভিনেত্রী বলেন, ‘রাস্তার ধারে চটপটি, ফুচকা, আচার এগুলো, যা যা আমার ছোটবেলার স্মৃতি, যেগুলো আমি মিস করি। তারপর হচ্ছে বন্ধুদের সঙ্গে আড্ডা, ঘোরাঘুরি। পাশাপাশি দর্শকদের জন্যও ব্যস্ত হয়ে গেছি, অনেকগুলো পরিকল্পনা চলছে, দেখি কী হয়, দর্শকদের জন্য আছে চমক।’

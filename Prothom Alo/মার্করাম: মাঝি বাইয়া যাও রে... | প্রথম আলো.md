কিন্তু মার্করামের কাছে নিজের সাফল্য নয়, দলই আগেই। এবার ফাইনালে উঠে যেমন বলেছেন, ‘খুব ভালো লাগছে। শুধু অধিনায়কই আপনাকে এখানে নিয়ে আসেনি। এর পেছনে পুরো স্কোয়াডের অবদান আছে। পর্দার আড়ালেও অনেকে কষ্ট করছে।’  
মার্করামকে যিনি তুলে এনেছেন, সেই কোচ রেমন্ড জেনিংস তেমন আড়ালেরই মানুষ।

২০১৪ অনূর্ধ্ব–১৯ বিশ্বকাপের আগে খেলা সর্বশেষ সিরিজে ৫ ইনিংসে মাত্র ৭৩ রান করেন মার্করাম। বিশ্বকাপে দলে থাকবেন কি না তা নিয়ে যখন শঙ্কায় ছিলেন, সেই মুহূর্তে খবর পেলেন দলে তিনি তো আছেনই, অধিনায়কের দায়িত্বও পালন করতে হবে! মার্করাম সেবার দলকে ফাইনালে তোলার পর জেনিংস বলেছিলেন, ‘আমার চোখ আমাকে মিথ্যা বলে না। ও যেভাবে পারফর্ম করেছে, সেটা অবিশ্বাস্য। মিডিয়ার সঙ্গে কথা বলার সময় ওর মধ্যে নিশ্চয়ই পরিপক্বতা দেখেছেন। খেলাও পরিপক্ক, ড্রেসিংরুমে সে আমার কাছে সম্মানীয়। ওর মধ্যে দক্ষিণ আফ্রিকা এক অবিশ্বাস্য নেতা পেয়েছে।’

দক্ষিণ আফ্রিকা আইসিসির একটি ইভেন্টের ফাইনালে উঠেছে—সেটি বিশ্বাস করলে মার্করাম অবশ্যই অবিশ্বাস্য।

মারা যাওয়া হজযাত্রীরা হলেন নেত্রকোনার কেন্দুয়া উপজেলার মো. আসাদুজ্জামান (৫৭), ভোলার মো. মোস্তফা (৯০), কুড়িগ্রামের মো. লুৎফর রহমান (৬৫), ঢাকার নবাবগঞ্জের মো. মুরতাজুর রহমান (৬৩), চট্টগ্রামের রাউজান উপজেলার মোহাম্মদ ইদ্রিস (৬৪), ঢাকার কদমতলির মোহাম্মদ শাহজাহান (৪৮), কুমিল্লার মো. আলী ইমাম ভুঁইয়া (৬৫), কক্সবাজারের মহেশখালী উপজেলার মো. জামাল উদ্দিন (৬৯), কক্সবাজারের রামু উপজেলার মোহাম্মদ নুরুল আলম (৬১), কক্সবাজারের চকরিয়া উপজেলার মাকসুদ আহমদ (৬১), ফরিদপুরের নগরকান্দার মমতাজ বেগম (৬৩), ঢাকার রামপুরার বাসিন্দা আরিফুল ইসলাম (৫৭), গাইবান্ধার সাঘাটা উপজেলার মো. সোলাইমান (৭৩), রংপুরের তারাগঞ্জ উপজেলার গোলাম কুদ্দুস (৫৪) ও রংপুরের পীরগঞ্জ উপজেলার শাহাজুদ আলী (৫৫)।

সৌদি আরবের আইন অনুযায়ী, কোনো ব্যক্তি হজ পালন করতে গিয়ে মারা গেলে তাঁর মরদেহ সেখানেই দাফন করা হয়। নিজ দেশে আনতে দেওয়া হয় না। এমনকি পরিবার-পরিজনের কোনো আপত্তিও গ্রহণ করা হয় না। মক্কায় হজযাত্রী মারা গেলে মসজিদুল হারাম আর মদিনায় মারা গেলে মসজিদে নববিতে জানাজা হয়।

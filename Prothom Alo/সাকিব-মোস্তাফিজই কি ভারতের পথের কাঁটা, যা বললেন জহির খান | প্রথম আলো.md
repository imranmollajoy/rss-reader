ভারতের বিপক্ষে বাংলাদেশ সহজ প্রতিপক্ষ হবে না উল্লেখ করে জহির বলেছেন, ‘ভারতের জন্য প্রক্রিয়াগুলো ঠিকঠাকভাবে অনুসরণ করা জরুরি। যে কাজগুলো ভালোভাবে করে আসছে, সেগুলোকে আরও ভালো করতে হবে। ভালো ক্রিকেট খেলেই সামনে এগিয়ে যেতে হবে। বাংলাদেশের বিপক্ষে ম্যাচ কখনো সহজ হয় না। কারণ সব সময় সতর্ক থাকতে হয়। কোনো একটি পর্যায়ে আপনি পেছন পড়ে যেতে পারেন না। কিংবা কোনো একটা ধাপে বাজে করা যাবে না যেন বাংলাদেশ সুযোগ পেয়ে যায়। বাংলাদেশ দলের মধ্যে এই আত্মবিশ্বাসটা ফেরানো যাবে না যে এই ম্যাচটা তারাও জিততে পারে।’

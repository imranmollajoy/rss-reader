ভারতের বিপক্ষে বাংলাদেশকে দারুণ কিছু করে দেখাতে হলে ব্যাটিংয়ে সাকিবকে ভালো করতে হবে বলে মনে করেন জহির, ‘সাকিবের ভালো ছন্দে থাকা জরুরি। তাকে রান করতে হবে। কারণ, আমরা দেখেছি, বাংলাদেশ যখনই ভালো করে, তার সঙ্গে সাকিবের কোনো না কোনো সংযুক্তি থাকেই। লম্বা সময় ধরে এটা আমরা দেখে আসছি। বাংলাদেশের জন্য এটা খুবই গুরুত্বপূর্ণ। এ ছাড়া মাহমুদউল্লাহকেও ভালো ছন্দে দেখা যাচ্ছে। তাওহিদ হৃদয়ের ওপরও দায়িত্ব থাকবে ভালো করার। ভালো শুরু এনে দেওয়াও লিটন দাসের দায়িত্ব।’

ইসরায়েলের সেনাবাহিনী গত মঙ্গলবার ঘোষণা দিয়েছে, তারা লেবাননে সামরিক অভিযান পরিচালনার পরিকল্পনা অনুমোদন করেছে। জবাবে লেবাননের সশস্ত্র গোষ্ঠী হিজবুল্লাহ জানিয়েছে, লেবাননে হামলা চালানো হলে ইসরায়েলের কোনো স্থানই তাদের রকেট থেকে রেহাই পাবে না।

হিজবুল্লাহপ্রধান হাসান নাসরাল্লাহ গতকাল বুধবার টেলিভিশনে দেওয়া ভাষণে এই হুঁশিয়ারি দেন। এমন পাল্টাপাল্টি হুমকির কারণে গাজা যুদ্ধ ছড়িয়ে পড়ার শঙ্কা আরও বেড়েছে।

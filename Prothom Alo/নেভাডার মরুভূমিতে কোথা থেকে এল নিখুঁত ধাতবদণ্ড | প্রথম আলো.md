২০২০ সাল থেকে বিশ্বের বিভিন্ন প্রান্তে একই ধরনের বেশ কয়েকটি ধাতবদণ্ড দেখা গেছে।

লাস ভেগাস থেকে উত্তরে এক ঘণ্টার দূরত্বে নেভাডা মরুভূমির একটি হাইকিং এলাকায় পাওয়া যাওয়া ওই ধাতবদণ্ড। এটি দেখতে উঁচু, চতুষ্কোণ ও আয়নার মতো চকচকে। এতে আশপাশের সবকিছু প্রতিফলিত হয়। অন্য ধাতবদণ্ডগুলোও দেখতে অনেকটা এটার মতোই ছিল।

পুলিশ সামাজিক যোগাযোগমাধ্যমে যে ছবি পোস্ট করেছে, সেটায় দেখা যায়, খানিকটা রুক্ষ পাথুরে ভূখণ্ডের ওপর ধাতবদণ্ডটি দাঁড়িয়ে আছে। পুলিশ লিখেছে, ‘কীভাবে এটিকে সেখানে তোলা হলো?’

১৯৬৮ সালে মুক্তি পাওয়া মার্কিন কল্পকাহিনিনির্ভর সিনেমা ‘২০০১: আ স্পেস অডিসি’-তে এ ধরনের একটি দণ্ড দেখানো হয়। স্ট্যানলি কুবরিক পরিচালিত ওই সিনেমায় কালো রঙের দণ্ডটি অদেখা কোনো ভিনগ্রহের প্রাণী (এলিয়েন) তৈরি করেছিল এবং পৃথিবীতে স্থাপন করেছিল বলে দেখানো হয়। আর্থার সি ক্লার্কের ছোট গল্প ‘দ্য সেন্টিনেল’ অবলম্বনে ওই সিনেমার চিত্রনাট্য তৈরি করা হয়।

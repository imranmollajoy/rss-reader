যুক্তরাষ্ট্র, কানাডা, জাপান ও ফিলিপাইনের নৌবাহিনীর অংশগ্রহণে দক্ষিণ চীন সাগরে দুই দিনের সামরিক মহড়া অনুষ্ঠিত হয়েছে। দক্ষিণ চীন সাগরে ফিলিপাইনের বিশেষ অর্থনৈতিক অঞ্চলে এ মহড়া অনুষ্ঠিত হয়।

গতকাল সোমবার যুক্তরাষ্ট্রের প্রশান্ত মহাসাগরীয় নৌবহরের ওয়েবসাইটে এ কথা জানানো হয়েছে। এতে বলা হয়, অবাধ নৌযান চলাচল নিশ্চিতে সমুদ্রপথে সহযোগিতামূলক কর্মকাণ্ডের অংশ হিসেবে আয়োজন করা হয় এই মহড়ার।

এ মহড়ার মধ্য দিয়ে আঞ্চলিক নিরাপত্তা ও স্থিতিশীলতা জোরদারে এই চার দেশের অঙ্গীকার পুনর্ব্যক্ত হয়েছে। মহড়ায় চারটি যুদ্ধজাহাজ অংশ নিয়েছে। সশস্ত্র বাহিনীগুলোর মধ্যে সমন্বয় বাড়াতে এতে বিভিন্ন ধরনের অনুশীলন চালানো হয়।

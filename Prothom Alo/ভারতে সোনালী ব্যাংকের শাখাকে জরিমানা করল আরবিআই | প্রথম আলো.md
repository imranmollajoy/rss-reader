লেনদেনের নিয়ম লঙ্ঘন করায় বাংলাদেশের সোনালী ব্যাংক পিএলসির ভারত শাখাকে ও সেন্ট্রাল ব্যাংক অব ইন্ডিয়াকে জরিমানা করেছে ভারতের কেন্দ্রীয় ব্যাংক রিজার্ভ ব্যাংক অব ইন্ডিয়া (আরবিআই)।

হিন্দুস্তান টাইমসের সংবাদে বলা হয়েছে, সোনালী ব্যাংককে ৯৬ দশমিক ৪ লাখ রুপি জরিমানা করেছে আরবিআই। একই অভিযোগে ভারতের সেন্ট্রাল ব্যাংক অব ইন্ডিয়াকেও ১ কোটি ৪৫ লাখ রুপি জরিমানা করা হয়েছে। এক সংবাদ বিজ্ঞপ্তিতে আরবিআই বাংলাদেশ ও ভারতের দুই ব্যাংককে জরিমানার এ তথ্য জানিয়েছে।  
বিজ্ঞপ্তিতে বলা হয়েছে যে ঋণ, অগ্রিম ও কেওয়াইসি নিয়ম অমান্য করায় এই দুটি ব্যাংককে জরিমানা করা হয়েছে।

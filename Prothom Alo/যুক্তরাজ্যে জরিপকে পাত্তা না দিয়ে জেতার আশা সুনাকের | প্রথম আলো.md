যুক্তরাজ্যে ৪ জুলাই অনুষ্ঠেয় জাতীয় নির্বাচনে খুব একটা স্বস্তিতে নেই ঋষি সুনাকের কনজারভেটিভ পার্টি। তবে হাল ছাড়ছেন না সুনাক। বিভিন্ন জনমত জরিপে পিছিয়ে তাঁর দল। তবে এসব জরিপকে পাত্তা দিচ্ছেন না তিনি। গতকাল সাংবাদিকদের সুনাক বলেন, জরিপে পিছিয়ে থাকলেও তিনি বিশ্বাস করেন, এবারের নির্বাচনে তিনিই জিতবেন।

শুক্রবারের নির্বাচনে জিতে প্রধানমন্ত্রী থাকতে পারবেন কি না, জানতে চাইলে সুনাক বলেন, ‘হ্যাঁ। আমি কঠিন লড়াই করছি। আমি মনে করি, মানুষ লেবার পার্টির সরকারের বিপদ সম্পর্কে বুঝতে পারছে এবং তারা জেগে উঠছে।’

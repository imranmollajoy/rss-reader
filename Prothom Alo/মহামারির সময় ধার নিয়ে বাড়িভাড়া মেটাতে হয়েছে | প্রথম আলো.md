তবে সঞ্জয় জানিয়েছেন, ‘ঝনক’ শুরু হওয়ার পর তাঁর জীবন খানিকটা স্বাভাবিক হতে শুরু করেছে। তিনি জানান, অভিনয় করার জন্য মুম্বাইয়ে থাকা প্রয়োজন, আর সেটা খুবই খরচসাপেক্ষ। এদিকে অভিনয় করা ছাড়া অন্য কোনো আয়ের উৎসও থাকে না। ফলে সমস্যায় পড়েন অভিনেতারা। তাঁর ভাষ্যে, ‘অনেক অভিনেতা মহামারির সময় কষ্টে ছিলেন। আমারও সব সঞ্চয় শেষ হয়ে যায় ওই সময়। আন্ধেরিতে বাড়ি ভাড়া করে থাকি। ভাড়া মেটানোর জন্য বন্ধুদের কাছ থেকে টাকা ধার করতে হয়েছে। সেসব মেটাতে আমাকে আমার বাড়ি বন্ধক রাখতে হবে। কারণ, এখনো ভীষণ অর্থকষ্টে আছি। নতুন কিছু কাজের কথাও ভাবতে হচ্ছে।’

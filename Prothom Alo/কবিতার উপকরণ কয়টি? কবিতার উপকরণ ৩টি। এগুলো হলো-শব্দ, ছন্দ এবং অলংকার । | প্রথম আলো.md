**প্রশ্ন: কবিতার উপকরণ কাকে বলে?**

উত্তর: কবিতা রচনার জন্য যেসব জিনিস প্রয়োজন হয়, তাকে কবিতার উপকরণ বলে। 

**প্রশ্ন: কবিতার উপকরণ কয়টি?**

উত্তর: কবিতার উপকরণ ৩টি। এগুলো হলো—শব্দ, ছন্দ এবং অলংকার । 

শব্দ: কবিতার জন্য গুরুত্বপূর্ণ একটি উপকরণ হচ্ছে শব্দ। কবিতা হলো শব্দের খেলা। তাই যেনতেন শব্দ বসিয়ে দিলেই কবিতা হয় না। অর্থাৎ কবিতা নির্মাণের জন্য প্রয়োজন হয় উপযুক্ত শব্দের।

ছন্দ: ছন্দ হলো কবিতার প্রাণ। ছন্দ ছাড়া কবিতা হয় না। তাই কবিকে অবশ্যই ছন্দসচেতন হতে হবে। কবিতা পড়ার সময় নির্দিষ্ট শব্দের পরপর মনে যে দ্যোতনা কাজ করে, সেটিই ছন্দ। সংস্কৃত ছাষায় ‘ছন্দ’ শব্দের অর্থ কাব্যের মাত্রা। এর আরেক অর্থ ইচ্ছা। অবশ্য ব্যাপক অর্থে ছন্দ মানে গতিসৌন্দর্য।

অলংকার: কবিতা অলংকারের গুণে প্রাণস্পর্শী হয়ে থাকে। মানুষ যেমন নিজেদের আরও সুন্দর করে তুলতে নানা ধরনের অলংকার পরিধান করে। কবিতার ক্ষেত্রেও এ রকম অলংকার ব্যবহৃত হয়।

**জাহেদ হোসেন**, *সিনিয়র শিক্ষক*, বিয়াম মডেল স্কুল অ্যান্ড কলেজ, ঢাকা

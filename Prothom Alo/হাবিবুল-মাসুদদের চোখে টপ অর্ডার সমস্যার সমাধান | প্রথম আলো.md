বিশ্বকাপের শুরুর অংশটা মাঠে বসে দেখার অভিজ্ঞতা থেকে হাবিবুল যোগ করলেন, ‘যদি তা না হয়, তাহলে বুঝেশুনে ব্যাটিং করতে হবে। বেশি আক্রমণাত্মক ক্রিকেট খেললে হবে না। ১৪০-১৫০ রান মাথায় রেখে খেলতে হবে। গিয়েই সব বোলারকে মারা যাবে না। এক-দুই রান নিতে হবে, মাঝেমধ্যে বাউন্ডারির চেষ্টা করতে হবে।’

বাংলাদেশ দলের আরেক সাবেক অধিনায়ক খালেদ মাসুদ বিষয়টাকে দেখছেন একটু অন্যভাবে, ‘বাংলাদেশ দল সুপার এইটে খেলবে, এটা কিন্তু আমরা প্রথমে চিন্তা করিনি। ছোট ছোট পারফরম্যান্স জোড়া লাগিয়ে আমরা এখন সুপার এইটে। বাংলাদেশের জন্য এটা বিরাট অর্জন। সুপার এইটে যেকোনো কিছুই হতে পারে। উইকেটের কারণে বড়-ছোট দলের মধ্যে যে পার্থক্য, তা অনেকটাই কমে এসেছে। আশা করি, বাংলাদেশও এই সুবিধা পাবে।’

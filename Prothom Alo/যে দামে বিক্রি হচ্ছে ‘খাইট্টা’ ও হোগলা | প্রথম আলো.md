সাধারণত কোরবানির পশু জবাইয়ের পর মাংস কেটে টুকরা করতে কাঠের গুঁড়ি ব্যবহার হয়। প্রচলিত ভাষায় এটি ‘খাইট্টা’ হিসেবে পরিচিত। এ ছাড়া মাংস পরিষ্কার স্থানে রাখা ও ভাগ করার জন্য লাগে হোগলাপাতার চাটাই, হোগলা নামেই যা বহুল পরিচিত।

বিক্রেতারা বলেন, সারা বছর কসাইখানায় এসব পণ্য ব্যবহার হয়। তবে কোরবানি এলে এসবের চাহিদা অনেক বেড়ে যায়। এ সময় সারা দেশেই অনেক পশু জবাই হয়। কোরবানিদাতাদের অধিকাংশই খাইট্টা ও হোগলা কেনেন।

মৎস্য ও প্রাণিসম্পদ মন্ত্রণালয়ের তথ্যানুসারে, এ বছর কোরবানির পশুর চাহিদা ১ কোটি ৭ লাখ, গরু-ছাগলসহ কোরবানির জন্য প্রস্তুত আছে প্রায় ১ কোটি ৩০ লাখ পশু।

এক ব্লগ বার্তায় লিংকডইনের পণ্য বিভাগের প্রধান টমার কোহেন জানিয়েছেন, নতুন এআই–সুবিধা চালু হলে ব্যবহারকারীরা পছন্দের চাকরির ধরন, বেতনভাতার তথ্য উল্লেখ করলেই সে অনুযায়ী চাকরির তথ্য দেখা যাবে লিংকডইনে। অর্থাৎ কেউ শহর, পছন্দের চাকরিদাতা প্রতিষ্ঠান ও বেতনের তথ্য উল্লেখ করলেই সে অনুযায়ী বিভিন্ন প্রতিষ্ঠানের নিয়োগ বিজ্ঞপ্তি দেখাবে এআই। ফলে লিংকডইন ব্যবহারকারীরা অল্প সময়ে পছন্দের নিয়োগ বিজ্ঞপ্তিগুলো দেখতে পারবেন।

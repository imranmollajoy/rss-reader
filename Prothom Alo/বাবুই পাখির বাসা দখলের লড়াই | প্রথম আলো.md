# বাবুই পাখির বাসা দখলের লড়াই

তালগাছে বাসা বাঁধায় ব্যস্ত বাবুই পাখি। তাদের কিচিরমিচির শব্দে মুখর আশপাশের এলাকা। এর মধ্যেই বাসা বানানোর ঘাস সংগ্রহ করতে বের হয় একটি বাবুই। ঠিক তখনই আরেকটি বাবুই ওই বাসা থেকে ঘাস নিয়ে যাওয়ার চেষ্টা করে। সেই দৃশ্য আরেকটি পাখির চোখে পড়তেই শুরু হয় দুজনের মধ্যে ঝগড়া। খানিক পর অন্যরাও যোগ দেয় এতে। চট্টগ্রামের হাটহাজারী উপজেলার উত্তর মাদ্রাসা এলাকায় চোখে পড়ে এমন দৃশ্য।

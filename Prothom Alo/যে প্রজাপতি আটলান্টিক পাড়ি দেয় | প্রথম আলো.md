পাখির পরিযায়নের কথা আমরা জানি। পোকামাকড়ের পরিযায়ন নিয়ে তথ্যাদি বিজ্ঞানীদের কাছে বেশ কম। প্রজাপতির আটলান্টিক সফর নিয়ে নেচার কমিউনিকেশনে একটি গবেষণাপত্র প্রকাশিত হয়েছে। বিজ্ঞানীরা বলছেন, পেইন্টেড লেডি প্রজাপতি টানা ৪ হাজার ২০০ কিলোমিটারের পাড়ি দিতে পারে। এর ফলে পশ্চিম ইউরোপের ফ্রান্স, আয়ারল্যান্ড, যুক্তরাজ্য ও পর্তুগাল থেকে এসব প্রজাপতি মাঝেমধ্যেই আটলান্টিক পাড়ি দেয়।

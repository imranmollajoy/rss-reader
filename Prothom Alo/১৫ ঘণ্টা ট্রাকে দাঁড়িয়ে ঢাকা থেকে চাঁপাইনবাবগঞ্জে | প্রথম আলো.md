রুবেল ইসলামের (৩৫) বাড়িও একই এলাকায়। তিনিও ফিরেছেন ট্রাকে। বললেন, ‘শিবগঞ্জের এত লোক ঢাকায় রাজমিস্ত্রির কাজ করেন যে ঈদের সময় আর টিকিট পাওয়া যায় না। ট্রাকে যেভাবে উঠি, সেভাবেই দাঁড়িয়ে থাকতে হয়। বসার পজিশন পাওয়া যায় না।’

পবা হাইওয়ে থানার ভারপ্রাপ্ত কর্মকর্তা (ওসি) মোফাককারুল ইসলাম বলেন, ঝুঁকিপূর্ণভাবে ট্রাকে মানুষ পরিবহনের অভিযোগে ৪০টি মামলা দেওয়া হয়েছে। আর এত স্রোতের মতো ট্রাক আসছে, পুলিশের পক্ষে সব কটি আটকানো সম্ভব হচ্ছে না। যেগুলো পাওয়া যাচ্ছে, সেগুলোকে মামলা দেওয়া হচ্ছে। এই মামলায় তাদের শুধু জরিমানা হবে। ১৫ দিনের মধ্যে জরিমানা দিয়ে এসে তাঁরা গাড়ির কাগজ ফেরত নিয়ে যাবেন। একবার অপরাধের জন্য ৩ হাজার এবং দুবার অপরাধ করলে ৬ হাজার টাকা জরিমানা দিতে হবে।

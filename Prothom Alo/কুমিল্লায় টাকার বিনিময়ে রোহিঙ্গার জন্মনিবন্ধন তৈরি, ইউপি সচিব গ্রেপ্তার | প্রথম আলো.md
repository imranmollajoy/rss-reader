নাম প্রকাশ না করার শর্তে মুরাদনগর সদর ইউনিয়নের একাধিক বাসিন্দা জানান, বৈধভাবে অনেকেই জন্মনিবন্ধন বানাতে পারেন না। তবে পর্যাপ্ত টাকা হলে ইউপি সচিব যে কারও অসংগতিপূর্ণ ঠিকানার জন্মনিবন্ধন বানিয়ে দিতে পারতেন। এমন কাজে সদর ইউনিয়নের ইউপি চেয়ারম্যান কাজী তুফরীজের জড়িত থাকার অভিযোগ আছে।

তবে এই অভিযোগ অস্বীকার করে চেয়ারম্যান কাজী তুফরীজ (এটন) বলেন, ‘রোহিঙ্গা যুবককে জন্মনিবন্ধন বানিয়ে দেওয়ার ঘটনাটি সঠিক নয়। আইডি হ্যাক হয়েছে। বিষয়টি আমরা মন্ত্রণালয়কে জানিয়েছি।’

ইউপি সচিবকে গ্রেপ্তারের কারণে সেখানে পরিষদের কাজ চালু রাখার জন্য ভারপ্রাপ্ত এক সচিবকে দায়িত্ব দেওয়া হবে বলে জানান মুরাদনগর উপজেলা ভারপ্রাপ্ত নির্বাহী কর্মকর্তা (ইউএনও) সিফাত উদ্দিন।

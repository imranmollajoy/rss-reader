সম্প্রতি ঢাকাই চলচ্চিত্রের দুই জনপ্রিয় তারকা শরীফুল রাজ ও শবনম বুবলীর বিয়ে নিয়ে গুঞ্জন রটেছিল; যার নেপথ্যে বড় ভূমিকা ছিল উইকিপিডিয়ার। মূলত সেখান থেকেই ছড়িয়েছে বিয়ের গুঞ্জন। উইকিপিডিয়ায় বুবলীর স্বামী হিসেবে রাজ এবং রাজের স্ত্রী হিসেবে বুবলীর নাম ‘জ্বলজ্বল’ করছিল, যা দেখে চারদিকে শোরগোল-ফিসফাস। যদিও উইকিপিডিয়ায় যে কেউ তথ্য সংযোজন ও বিয়োজন করতে পারে। এরপরও বিব্রতকর পরিস্থিতিতে পড়ে যান রাজ-বুবলী। ভিন্নভাবে ক্ষোভও প্রকাশ করেন রাজের সাবেক স্ত্রী পরীমনি।  
তবে এবার সেই গুঞ্জনের জবাব দিলেন নায়িকা শবনম বুবলী। গণমাধ্যমের এক অনুষ্ঠানে (মাছরাঙা টেলিভিশন) প্রচারিত সাক্ষাৎকারে অভিনেত্রীকে মজাচ্ছলে প্রশ্ন করা হয়, ‘উইকিপিডিয়া থেকে জানতে পেরেছি, ১৩ মে শরীফুল রাজকে বিয়ে করেছেন?’ উত্তরে বুবলী বলেন, ‘যারা তথ্যগুলো এডিট করেছে, সেই অবস্থাতেই ওই লোকটা বা ওই গ্রুপটাকে ধরে মিনিমাম কয়েক ঘণ্টা পিটানো উচিত, মানুষের মধ্যে যখন নোংরামি বা হিংসাত্মক জিনিসগুলো থাকে, তখনই এমন ভুয়া নিউজ ছড়ানোর চিন্তাভাবনা করে। আমার মনে হয়, এগুলো যারা বোঝার, তারা খুব ভালোভাবেই বোঝে।’

হজরত শাহজালাল আন্তর্জাতিক বিমানবন্দরে উড়োজাহাজ থেকে নামা যাত্রীদের জন্য শাটল বাসসেবা চালু করেছে সরকারের পরিবহন সংস্থা বিআরটিসি।

সেবাটি চলবে বিমানবন্দর টার্মিনাল-২, বিমানবন্দর গোলচত্বর, উত্তরা জসীমউদ্‌দীন রোড, বিমানবন্দর রেলওয়ে স্টেশন, বিমানবন্দর টার্মিনাল-৩, বিমানবন্দর গোলচত্বর ও বিমানবন্দর টার্মিনাল-২–এর মধ্যে।

আজ বুধবার বিমানবন্দর এলাকায় এই সেবার উদ্বোধন করেন সড়ক পরিবহন ও সেতুমন্ত্রী ওবায়দুল কাদের। এ সময় উপস্থিত ছিলেন বেসামরিক বিমান পরিবহন ও পর্যটন মন্ত্রণালয়ের মন্ত্রী মুহাম্মদ ফারুক খান।

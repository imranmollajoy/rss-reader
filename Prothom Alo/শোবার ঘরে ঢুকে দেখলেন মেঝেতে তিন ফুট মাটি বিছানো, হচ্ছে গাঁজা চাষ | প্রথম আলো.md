এদিকে ভাড়াটে বাড়িভাড়া পরিশোধ না করায় রিভস আগেই আদালতের শরণাপন্ন হন এবং আদালতের আদেশ নিয়ে নিজের বাড়িতে প্রবেশ করেন। বাড়িতে ঢুকে ভেতরে বেশ কয়েকজনকে দেখতে পান। কিন্তু আধা ঘণ্টার মধ্যেই ওই ব্যক্তিরা হাওয়া হয়ে যান। রিভসের স্ত্রী জুলিয়া বলেন, ‘এটা আসলে ভয়ংকর অনুভূতি।’

লন্ডন মেট্রোপলিটন পুলিশের পক্ষ থেকে বলা হয়, গত কয়েক বছরে লন্ডনে এক হাজারের বেশি গোপন গাঁজার খামার খুঁজে পেয়েছে পুলিশ। এর মধ্যে ১ হাজার ৫৬টি পাওয়া গেছে ২০১৮-১৯ থেকে ২০২২-২৩ অর্থবছরে। যদিও পুলিশ মনে করে, তারা গাঁজার যত গোপন খামার খুঁজে পেয়েছে, বাস্তবে সে সংখ্যা আরও অনেক।

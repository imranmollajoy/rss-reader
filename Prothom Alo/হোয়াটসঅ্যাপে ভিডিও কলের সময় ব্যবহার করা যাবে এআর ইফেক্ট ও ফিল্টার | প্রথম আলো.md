হোয়াটসঅ্যাপের বিভিন্ন সুবিধা নিয়ে কাজ করা ওয়েবসাইট ডব্লিউএবেটাইনফো জানিয়েছে, বর্তমানে হোয়াটসঅ্যাপের অ্যান্ড্রয়েড ২.২৪.১৩.১৪ বেটা সংস্করণ ব্যবহারকারীরা ভিডিও কল করার সময় পরীক্ষামূলকভাবে এআর ইফেক্ট ও ফিল্টার ব্যবহার করতে পারছেন। নতুন এ সুবিধা কাজে লাগিয়ে ভিডিও কল চালু থাকা অবস্থায় ত্বককে মসৃণ করার পাশাপাশি কম আলোতেও উজ্জ্বল ছবি প্রদর্শন করা যাবে। ফলে ভিডিও কলের অপর প্রান্তে থাকা ব্যক্তিরা সুন্দর চেহারা দেখতে পারবেন।

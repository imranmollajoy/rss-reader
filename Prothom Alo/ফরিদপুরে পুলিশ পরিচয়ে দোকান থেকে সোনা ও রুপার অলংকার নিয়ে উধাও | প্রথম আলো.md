মা কালী জুয়েলার্সের মালিক ত্রিনাথ কুমার পাল বলেন, ‘সকালে কর্মচারীরা দোকান খোলার পর ৯টার দিকে এক ব্যক্তি নিজেকে পুলিশ কর্মকর্তা পরিচয় দিয়ে প্রায় তিন আনি ওজনের একটি সোনার আংটি ও ছয় ভরি ওজনের দুটি রুপার নূপুর দেখেন। একপর্যায়ে তিনি বলেন, জিনিসগুলো বাসায় নিয়ে পরিবারকে দেখিয়ে আনি, পছন্দ হলে নেব। এতে কর্মচারীরা রাজি না হলে ওই ব্যক্তি আমাকে ফোন করে বলেন, দাদা আমি সালথা থানা-পুলিশের তদন্ত কর্মকর্তা মাসুদুর রহমান। আমি আপনার দোকান থেকে একটি আংটি ও দুটি নূপুর নিয়ে যাচ্ছি বাসায়, পছন্দ হলে কিনে নেব। পরে আমি তাকে একজন পুলিশ কর্মকর্তা ভেবে নিয়ে যাওয়ার অনুমতি দিই।’

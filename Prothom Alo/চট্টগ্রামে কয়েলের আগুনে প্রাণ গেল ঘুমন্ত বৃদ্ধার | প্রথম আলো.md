প্রত্যক্ষদর্শী ও ফায়ার সার্ভিসের কর্মীদের সঙ্গে কথা বলে জানা গেছে, এলাকাবাসী এসে আগুন নিয়ন্ত্রণের চেষ্টা চালায়। ঘরের অন্যরা বের হতে পারলেও বৃদ্ধ হালিমা বেগম খাটে শোয়া ছিলেন।

ফটিকছড়ি ফায়ার সার্ভিস অ্যান্ড সিভিল ডিফেন্সের স্টেশন কর্মকর্তা ডলার ত্রিপুরা প্রথম আলোকে বলেন, ‘বৃদ্ধ ওই নারী যে খাটে শুয়ে ছিলেন, সেই কক্ষেই আগুনের সূত্রপাত হয়। তাঁকে আমরা অঙ্গার অবস্থায় উদ্ধার করে আনি। এ ঘটনায় সাত পরিবারের চার লাখ টাকার মালামাল পুড়ে ছাই হয়েছে।’

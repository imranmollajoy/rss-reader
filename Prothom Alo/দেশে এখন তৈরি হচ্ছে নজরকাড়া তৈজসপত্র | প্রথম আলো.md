**কাঠ ও মাটির প্রাকৃতিক বাটি**

দেশি উৎসবগুলোতে অনেকটা শখের বশে অনেকে কাঠ কিংবা মাটির বাটিতে খাবার পরিবেশন করেন। তবে এ ধরনের বাটিগুলো নিয়মিতই ব্যবহার করা যায়। মাটির বাটিতে কাটা নকশার দেখা মিললেও চোখজুড়ানো সব আকার ও প্রকারের দেখা মেলে কাঠের বাটিগুলোতে। আজকাল কাঠের তৈজস নিয়ে কাজ করছে ‘ইকিগাই’। এটির স্বত্বাধিকারী ও নকশাকার নওয়াজেশ সালেহিন সানি বলছিলেন, কাঠের বাটি দেখতে সুন্দর হওয়ার পাশাপাশি স্বাস্থ্যসম্মতও। এ ধরনের বাটিতে ফুটে ওঠে ব্যক্তির সুরুচিও। মাঝেমধে৵ একটু খাওয়ার তেল দিয়ে মুছে রাখলে দীর্ঘদিন থাকবে নতুনের মতো। দাম হাজারের মধ্যেই। মাটির বাটি আকার ও নকশা ভেদে পেয়ে যাবেন ৬০ থেকে ২০০ টাকায়। নিউমার্কেট, গুলশান–১ ডিসিসি মার্কেট, উত্তরা রাজলক্ষ্মী, মিরপুর হোপ মার্কেট, এলিফ্যান্ট রোডের ফুটপাতঘেঁষা বিভিন্ন দোকানে।

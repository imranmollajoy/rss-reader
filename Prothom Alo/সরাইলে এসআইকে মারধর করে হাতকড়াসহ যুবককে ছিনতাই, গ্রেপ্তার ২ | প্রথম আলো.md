ব্রাহ্মণবাড়িয়ার সরাইল থানার এক উপপরিদর্শককে (এসআই) মারধর করে আটক ব্যক্তিকে হাতকড়াসহ ছিনিয়ে নেওয়ার ঘটনা ঘটেছে। গতকাল শনিবার বিকেলে সরাইল-অরুয়াইল সড়কের ভূইশ্বর বাজার এলাকায় ঘটনাটি ঘটে। এ ঘটনায় দুই ব্যক্তিকে গ্রেপ্তার করেছে পুলিশ।

ভুক্তভোগী ওই পুলিশ কর্মকর্তার নাম বাবুল হোসেন। তিনি গতকাল রাতে ৪০ জনের নাম উল্লেখ করে অজ্ঞাতনামা আরও ১০০ থেকে ১৫০ জনের বিরুদ্ধে মামলা করেন। পরে গতকাল রাতেই জয়নাল আবেদিন ও জিহাদ মিয়া নামের দুই আসামিকে গ্রেপ্তার করা হয়।

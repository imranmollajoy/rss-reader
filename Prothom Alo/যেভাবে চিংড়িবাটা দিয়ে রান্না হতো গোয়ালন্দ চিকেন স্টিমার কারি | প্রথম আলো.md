**উপকরণ:** মুরগির লেগ পিস ৫০০ গ্রাম, আলু ২টি, পেঁয়াজকুচি ২টি, কাঁচা মরিচ ৪টি, শুকনা মরিচ ৩টি, চিনি ১ চা–চামচ, চিংড়ি ৩–৪টি, আদা-রসুনবাটা ২ টেবিল চামচ, এলাচি, লবঙ্গ, দারুচিনি ৩টি করে, হলুদগুঁড়া ১ চা–চামচ, লাল মরিচগুঁড়া ১ চা–চামচ, কাশ্মীরি মরিচগুঁড়া ১ টেবিল চামচ, শর্ষের তেল ১ কাপ ও লবণ স্বাদমতো।

 **প্রণালি:** একটু পানি দিয়ে চিংড়িগুলো প্রথমে মিহি করে বেটে রাখতে হবে। এখন মুরগিতে পেঁয়াজকুচি, আদা–রসুনবাটা, শুকনা মরিচ, হলুদ-মরিচগুঁড়া, কাশ্মীরি মরিচগুঁড়া, লবণ, কাটা আলু, কাঁচা মরিচ, চিংড়িবাটা আর শর্ষের তেল দিয়ে ভালোমতো মাখিয়ে এক ঘণ্টা ঢেকে রেখে দিন। কড়াইয়ে একটু শর্ষের তেল গরম করে গরমমসলাটুকু দিয়ে নাড়তে হবে। তারপর মাখিয়ে রাখা মুরগিগুলো দিয়ে ভালোমতো মিশিয়ে নিতে হবে। এই রান্না কম আঁচে হবে। মাঝেমধ্যে ঢাকনা খুলে নাড়তে হবে। কিছুক্ষণ পর অল্প পানি যোগ করে নাড়ুন। রান্না করতে করতে তেল ওপরে চলে এলে ১ চামচ চিনি দিয়ে চুলা থেকে নামিয়ে নিন।

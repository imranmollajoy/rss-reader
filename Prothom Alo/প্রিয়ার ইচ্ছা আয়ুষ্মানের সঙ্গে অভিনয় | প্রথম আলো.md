শাহরুখ, অজয়ের পর কোন বলিউড তারকার সঙ্গে কাজ করতে চান—এর জবাবে প্রিয়ামণি বলেছেন, ‘আমি আয়ুষ্মান খুরানার সঙ্গে কাজ করতে ইচ্ছুক। উনি অভিনেতা হিসেবে দুর্দান্ত। ওনাকে দেখেছি সব সময় সঠিক চিত্রনাট্য নির্বাচন করতে। আর ভালো চিত্রনাট্য সব সময় যেন তাঁর কাছেই আসে। আন্ধাধুন, আর্টিকেল ১৫-র মতো ছবিতে আয়ুষ্মান সত্যি অসাধারণ। উনি এমন এক অভিনেতা, যিনি চরিত্র অনুযায়ী নিজেকে গড়েপিটে নিতে জানেন। এর সবচেয়ে বড় উদাহরণ হলো বালা, ভিকি ডোনার-এর মতো ছবি। আয়ুষ্মান জানেন, কীভাবে চরিত্রের গভীরে যেতে হয়। তাই আমি মনেপ্রাণে চাই ওনার সঙ্গে কাজ করতে।’

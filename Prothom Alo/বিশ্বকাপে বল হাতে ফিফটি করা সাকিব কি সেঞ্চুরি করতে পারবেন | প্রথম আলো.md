টি-টোয়েন্টি বিশ্বকাপে সাকিবের প্রথম উইকেট দিনেশ রামদিন, ২০০৭ সালে। বিশ্বকাপে সাকিব সবচেয়ে বেশি উইকেট নিয়েছেন ওমানের বিপক্ষে। ২ ম্যাচে ওমানের বিপক্ষে সাকিব উইকেট পেয়েছেন ৭টি। দ্বিতীয় সর্বোচ্চ ৫টি করে উইকেট অস্ট্রেলিয়া, ভারত ও ওয়েস্ট ইন্ডিজের বিপক্ষে। ৪টি করে উইকেট আছে পাকিস্তান ও পাপুয়া নিউগিনির বিপক্ষে।

তাঁর সেরা বোলিংও এই পাপুয়া নিউগিনির বিপক্ষেই। ২০২১ বিশ্বকাপে তাদের বিপক্ষে মাত্র ৯ রান খরচায় ৪ উইকেট নিয়েছিলেন সাকিব। সব মিলিয়ে বিশ্বকাপে নিজের ইকোনমি রেট নিয়েও গর্ব করতে পারেন সাকিব—৬.৮৯।

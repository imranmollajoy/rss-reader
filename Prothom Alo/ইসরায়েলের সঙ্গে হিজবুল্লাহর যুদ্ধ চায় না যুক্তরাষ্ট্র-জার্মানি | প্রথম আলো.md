গতকাল জার্মানির পররাষ্ট্রমন্ত্রী বেয়ারবক বলেছেন, আরেকটি যুদ্ধ মানে আঞ্চলিক সংঘাতের আশঙ্কা অভাবনীয়ভাবে বেড়ে যাওয়া।

বেয়ারবক মঙ্গলবার ইসরায়েল ও লেবাননের নেতাদের সঙ্গে দেখাও করেছেন। তিনি সতর্ক করে বলেছেন, ইসরায়েল ও লেবাননের মধ্যে যুদ্ধ হলে বিপদ বাড়বে। তিনি বলেছেন, ‘এই যুদ্ধ যাতে না হয়, সেটা আমাদের দেখতে হবে। এখনই দুই দেশের মধ্যে আক্রমণ বাড়ছে। দুই দেশের মানুষের বড় অংশ যুদ্ধ চান না।’

মার্কিন প্রতিরক্ষামন্ত্রী লয়েড অস্টিন ওয়াশিংটনে ইসরায়েলের প্রতিরক্ষামন্ত্রীর সঙ্গে বৈঠকের পর বলেছেন, ‘ইসরায়েল ও হিজবুল্লাহর মধ্যে আরেকটি যুদ্ধ মানে তা আঞ্চলিক যুদ্ধের আকার নেবে। কূটনৈতিক পথেই এই উত্তেজনা কমাতে হবে।’

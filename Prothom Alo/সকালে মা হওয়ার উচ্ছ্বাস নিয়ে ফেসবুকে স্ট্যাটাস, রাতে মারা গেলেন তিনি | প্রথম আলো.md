চট্টগ্রামের রাঙ্গুনিয়া উপজেলার চন্দ্রঘোনা-কদমতলি ইউনিয়নের ৭ নম্বর ওয়ার্ড ফেরিঘাট এলাকায় নাজমিনের শ্বশুরবাড়ি। সেখানেই গত সোমবার রাতে নাজমিনের প্রসব ব্যথা উঠলে স্বজনরা তাকে চট্টগ্রাম মেডিকেল কলেজ হাসপাতালে ভর্তি করান। গতকাল মঙ্গলবার সকালে সিজারিয়ার অস্ত্রোপচারের মাধ্যমে নাজমিনের পুত্র সন্তানের জন্ম হয়। এরপর তিনি সুস্থ ছিলেন বলে জানান স্বজনেরা। তবে বিকেলের পর তাঁর শারীরিক অবস্থার অবনতি হতে থাকে। রাতে তাঁকে মৃত ঘোষণা করেন চিকিৎসকেরা।

নাজমিনের স্বজনদের দাবি, প্রসবজনিত জটিলতা থেকেই তাঁর মৃত্যু হয়েছে। এমন কিছু ঘটবে তাঁরা কল্পনাও করেননি। তাই এই মৃত্যু মানতেও পারছেন না কেউ।

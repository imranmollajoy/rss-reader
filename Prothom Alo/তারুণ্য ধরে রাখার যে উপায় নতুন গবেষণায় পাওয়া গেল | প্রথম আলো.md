**জাপানি মূলমন্ত্রে দেশীয় ধারা**

ঢাকার আজিমপুরের গভর্নমেন্ট কলেজ অব অ্যাপ্লায়েড হিউম্যান সায়েন্সের খাদ্য ও পুষ্টিবিজ্ঞান বিভাগের সহযোগী অধ্যাপক শম্পা শারমিন খান বলেন, ‘সুস্থ থাকতে শাকসবজি ও ফলমূল খেতে হবে রোজ। রুটি আর কয়েক পদের রঙিন সবজি দিয়ে সকালটা শুরু করা যায়। আমাদের দেশের প্রচলিত নাশতা রুটি-আলুভাজির গণ্ডি থেকে বেরিয়ে এসে বরং মিশ্র সবজি খাওয়া ভালো। তাতে পুষ্টি মিলবে ঠিকঠাক।’

  
এই পুষ্টিবিদ আরও জানান, দুপুরে আর রাতে প্রচুর সবজি খেতে হবে। ভাত, রুটি, আলু, বিস্কুট অর্থাৎ শর্করাজাতীয় সব খাবারের পরিমাণ কমিয়ে দিতে হবে। কাজের বিরতিতে নাশতা হিসেবে ফলমূল খাওয়াই সবচেয়ে ভালো। চর্বি, মাখন, মেয়োনেজ খাওয়া থেকে যতটা সম্ভব বিরত থাকতে হবে। ‘আনস্যাচুরেটেড ফ্যাট’ অর্থাৎ যে চর্বি কক্ষ তাপমাত্রায় তরল থাকে, সেগুলো আবার শরীরের জন্য উপকারী। মাছের তেল খুবই স্বাস্থ্যকর। এ ছাড়া সুস্থ থাকতে শরীরের প্রয়োজনীয় সব পুষ্টি উপাদান সঠিক পরিমাণে পেতে কাঁচা সালাদ খাওয়া প্রয়োজন। সালাদের ড্রেসিং করতে পারেন জলপাই তেল বা টক দই দিয়ে।

  
সূত্র: দ্য হেলদি

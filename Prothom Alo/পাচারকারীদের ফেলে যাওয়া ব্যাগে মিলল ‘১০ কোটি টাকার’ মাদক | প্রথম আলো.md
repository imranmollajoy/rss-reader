বিজিবির কর্মকর্তারা জানান, গোপন সূত্রে বিজিবির কাছে খবর ছিল, মিয়ানমার থেকে সাবরাং সীমান্ত ফাঁড়ির আনুমানিক ৮০০ গজ দক্ষিণ–পশ্চিমের হারিয়াখালী দিয়ে একটি মাদক চালান আসছে। খবর পেয়ে বিজিবির টহল দল কয়েকটি উপদলে ভাগ হয়ে এলাকাটিতে অবস্থান নেয়। কিছুক্ষণ পর তিনজন ব্যক্তিকে নাফ নদী পার হয়ে আসতে দেখে বিজিবির টহলদল তাঁদের থামার নির্দেশ দেয়। এ সময় ওই তিন ব্যক্তি পার্শ্ববর্তী গ্রামের ভেতর দিয়ে পালিয়ে যান। পালানোর সময় একজনের হাতে থাকা একটি ব্যাগ নিচে পড়ে যায়। পরে বিজিবি তল্লাশি চালিয়ে ওই ব্যাগের ভেতর থেকে ক্রিস্টাল মেথ ও কিরিচ উদ্ধার করে।

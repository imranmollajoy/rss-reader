কালীগঞ্জের রঘুনাথপুর বাজারে আনোয়ারুলের হত্যাকারীদের শনাক্ত ও দৃষ্টান্তমূলক শাস্তির দাবিতে এ মানববন্ধনের আয়োজন করা হয়। মানববন্ধনে বৃষ্টি উপেক্ষা করে ব্যানার-ফেস্টুন নিয়ে রাখালগাছি ইউনিয়নের বিভিন্ন গ্রামের সহস্রাধিক নারী-পুরুষ অংশ নেন।

মুমতারিন ফেরদৌস বলেন, ‘বাবা নিখোঁজ হওয়ার পর থেকে আমি কাউকে দোষারোপ করিনি। শুধু বাবার হত্যার বিচার চেয়েছি। পুলিশের প্রয়োজনে পুলিশ অনেককে গ্রেপ্তার করেছে। তদন্ত চলছে। তদন্ত শেষে বলা যাবে, কারা আমার বাবার প্রকৃত খুনি। আজ আমার বাবা নেই। আমি বুঝি, বাবা হারানোর যন্ত্রণা।’

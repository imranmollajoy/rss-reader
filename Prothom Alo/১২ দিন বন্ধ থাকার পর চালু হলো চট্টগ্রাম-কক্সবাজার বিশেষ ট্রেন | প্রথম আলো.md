যাত্রাপথে ট্রেনটি ষোলশহর, জানালীহাট, পটিয়া, দোহাজারী, সাতকানিয়া, চকরিয়া, ডুলাহাজারা ও রামু স্টেশনে থামে ও যাত্রী পরিবহন করে। মোট ১০টি বগিতে আসন রয়েছে ৪৩৮টি। বিশেষ ট্রেনে শোভন শ্রেণির আসনের জন্য সর্বনিম্ন ভাড়া ৪৫ টাকা, প্রথম শ্রেণি আসনের জন্য ১৮৫ টাকা। তবে কক্সবাজার পর্যন্ত এই ভাড়া যথাক্রমে ১৮৫ ও ৩৪০ টাকা। বাসের ভাড়া সর্বনিম্ন ৪২০ থেকে সর্বোচ্চ ৮০০ টাকা। বন্ধ হওয়ার আগে মাত্র ৫২ দিনে এই ট্রেনে যাত্রী পরিবহন করা হয় ৫৪ হাজার ৮১৪ জন। আয় হয়েছে ১ কোটি ৪ লাখ ৪১ হাজার টাকা। অর্থাৎ প্রতিদিন গড়ে আয় হয় দুই লাখ টাকা। রেলওয়ের পূর্বাঞ্চলে অন্য লোকাল ট্রেনগুলো থেকে এই পরিমাণ আয় হয় না বলে জানা যায়।

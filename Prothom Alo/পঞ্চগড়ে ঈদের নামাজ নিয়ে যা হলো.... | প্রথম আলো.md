আজ সকাল ৮টায় পৌরসভার রামের ডাঙ্গা এলাকায় কেন্দ্রীয় ঈদগাহের খোলা মাঠেই নামাজ আদায় করেন মুসল্লিরা। এতে শুধু বাঁশের খুঁটি ও বাঁশ টানানো হয়েছিল। এ ছাড়া পঞ্চগড় সদর উপজেলা পরিষদ ঈদগাহ, জালাসী ঈদগাহ, তুলার ডাঙ্গা ঈদগাহসহ বিভিন্ন ঈদগাহেও নামাজ আদায় করা হয়েছে।

এস এম তানিন নামের আরেক ব্যক্তি নিজের ফেসবুক আইডিতে লেখেন, ‘পঞ্চগড় পৌরসভার ঈদগাহ মাঠগুলো সাজানো হলো না বৃষ্টির অজুহাতে। পৌরবাসী এখন আবহাওয়াবিদ।’ নামাজ শেষে পঞ্চগড় পৌরসভার কায়েতপাড়া এলাকার হাবিবুর রহমান বলেন, ‘ছোট থেকে দেখে এসেছি পৌর কর্তৃপক্ষ ঈদগাহ সাজানোর কাজ অন্তত দুদিন আগেই শেষ করে। আর বৃষ্টি হলে বিকল্প হিসেবে মসজিদে নামাজের কথা বলা হয়। কিন্তু এবার কী কারণে শুধু বাঁশ পুঁতে রেখে মাঠ সাজানো হলো না, বুঝতে পারছি না। এতগুলো মানুষের কথা না ভেবে মেয়র সাহেব কীভাবে আগাম একটা ঘোষণা দিলেন, সেটাও আমরা বুঝতে পারছি না।’

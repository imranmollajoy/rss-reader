রেজাউল করিম টেকনাফ উপজেলার সাবরাং ইউনিয়নের শাহপরীর দ্বীপের মিস্ত্রিপাড়ার বাসিন্দা ছিলেন। পুলিশ ও প্রত্যক্ষদর্শী জানায়, আজ সকালে মো. আয়াস, শাহ এমরান, নুর করিম, রেজাউল করিমসহ চারজন অটোরিকশায় করে একটি মামলার হাজিরা দিতে কক্সবাজার যাচ্ছিলেন। এ সময় তিন রাস্তার মাথায় মোহাম্মদ ফরহাদের নেতৃত্বে কয়েকজন দা,  কিরিচ ও লোহার রড নিয়ে অটোরিকশার গতিরোধ করে। প্রাণ বাঁচাতে যাত্রীরা পালানোর চেষ্টা করলে ধাওয়া করে রেজাউল করিমের দুই হাত, দুই পা, মাথা ও শরীরের বিভিন্ন অংশে কুপিয়ে মারাত্মক আহত করা হয়। পরে স্থানীয় লোকজন তাঁকে উদ্ধার করে টেকনাফ উপজেলা স্বাস্থ্য কমপ্লেক্সে নিয়ে গেলে চিকিৎসক তাঁকে মৃত ঘোষণা করেন।  

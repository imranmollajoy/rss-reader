পুলিশ ও স্থানীয় বাসিন্দাদের সঙ্গে কথা বলে জানা গেছে, জাহিদুল ইসলামের বাড়ি মহাসড়কের কাছে। রাতে মহাসড়কের ঢাকামুখী লেনে আহত অবস্থায় তাকে পড় থাকতে দেখেন স্থানীয় বাসিন্দারা। খবর পেয়ে হাইওয়ে পুলিশ তাকে উদ্ধার করে ফেনী সদর জেনারেল হাসপাতালে নিয়ে যায়। সেখানে কর্তব্যরত চিকিৎসক তাকে মৃত ঘোষণা করেন।

ফেনীর ফাজিলপুর হাইওয়ে থানার ভারপ্রাপ্ত কর্মকর্তা (ওসি) রাশেদ খান চৌধুরী বলেন, অজ্ঞাত গাড়ির ধাক্কায় ওই স্কুলছাত্রের মৃত্যু হয়েছে। গাড়িটি শনাক্তের চেষ্টা চলছে। পরিবারের আবেদনের ভিত্তিতে লাশ ময়নাতদন্ত ছাড়াই দাফনের জন্য হস্তান্তর করা হয়েছে।

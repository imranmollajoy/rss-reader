রাজশাহী উন্নয়ন কর্তৃপক্ষের এস্টেট অফিসার বদরুজ্জামান প্রথম আলোকে বলেন, বছরে চারবার তাঁরা উচ্ছেদ অভিযান চালান। তাঁদের প্লটে অবৈধভাবে কেউ দোকান করলে, তাঁকে উঠতেই হবে। তবে ওই চায়ের দোকানিকে তাঁরা উঠতে বলেননি। হয়তো প্লটের মালিক আরডিএর কথা বলে তাঁকে সরে যেতে বলেছেন। এক প্রশ্নের জবাবে বদরুজ্জামান বলেন, আরডিএর প্লটে কাউকে পুনর্বাসন করার সুযোগ নেই, নীতিমালাও নেই। জেলা প্রশাসক চাইলে ভূমিহীনকে কোনো খাসজমি বরাদ্দ দিতে পারেন।

এ বিষয়ে জানতে জেলা প্রশাসক শামীম আহমেদের সঙ্গে যোগাযোগ করলেও তিনি ফোন ধরেননি। অতিরিক্ত জেলা প্রশাসক (সার্বিক) কল্যাণ চৌধুরী জানান, বিষয়টি তিনি জেলা প্রশাসক মহোদয়কে জানাবেন।

গত বছরের তাইওয়ান উত্তেজনার কথা উল্লেখ করে ফ্রান্সের প্রেসিডেন্ট এমানুয়েল মাখোঁ উদ্বেগজনকভাবে মন্তব্য করেছিলেন, ‘যে সংকট আমাদের নয়, সে সংকটকে আমাদের নিজেদের ঘাড়ে টেনে আনা ঠিক হবে না।’ 

কিন্তু আন্তর্জাতিক বাণিজ্য গবেষণা সংস্থা রোডিয়াম গ্রুপ হিসাব–নিকাশ করে দেখেছে, তাইওয়ান প্রণালিতে সংঘাত বাধলে তা ২০ হাজার কোটি ডলারের আর্থিক কার্যক্রম হুমকির মুখে পড়ে যাবে। ফলে দক্ষিণ চীন সাগরের সংকট প্রকারান্তরে ইউরোপেরও সংকট। 

রাশিয়ার বিরুদ্ধে ইউরোপ যে নিষেধাজ্ঞা দিয়েছে, প্রয়োজনে চীনের ওপর তার চেয়ে বড় নিষেধাজ্ঞা আরোপেরও হুঁশিয়ারি দেওয়া যেতে পারে। 

সি চিন পিংকে আজ যদি বন্দুকের নলের মুখে তাইওয়ানকে দখল করে নিতে দেওয়া হয়, তাহলে কানুনভিত্তিক আন্তর্জাতিক ব্যবস্থা কার্যত ভেঙে পড়বে। বিদ্যমান বিশ্বব্যবস্থার জায়গায় তখন এমন একটি ব্যবস্থা দাঁড়িয়ে যেতে পারে, যা প্রতিটি গণতান্ত্রিক দেশের জন্য বিপজ্জনক হয়ে উঠবে। 

● **অ্যান্ড্রেস ফগ রাসমুসেন** ন্যাটোর সাবেক মহাসচিব ও ডেনমার্কের সাবেক প্রধানমন্ত্রী  
স্বত্ব: **প্রজেক্ট সিন্ডিকেট** ইংরেজি থেকে সংক্ষিপ্ত আকারে অনূদিত

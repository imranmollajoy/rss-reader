ইব্রাহিম জাদরান জীবন না পেলে সেটাও পেয়ে যেতে পারত বাংলাদেশ। দুই প্রান্তে দুই পেসার ২ ওভার করে করার পর অধিনায়ক নাজমুল হোসেন পঞ্চম ওভারে আনেন স্পিনার। এলেন সাকিব আল হাসান। তৃতীয় বলে তৈরি করলেন সুযোগ। শর্ট লেংথের বলে টেনে মেরেছিলেন ইব্রাহিম। তবে এক্সট্রা কাভারে একটু লাফ দিয়ে নাগালে পেলেও ক্যাচ রাখতে পারেননি তাওহিদ হৃদয়।

সুযোগ পেয়েও খুব বেশি কিছু করতে পারেননি ইব্রাহিম। রিশাদ হোসেনের বলে তানজিমের ক্যাচ হওয়ার আগে ২৯ বলে ১ চারে করেছেন ১৮ রান। তাঁর আউটে ভাঙে ৫৯ রানের উদ্বোধনী জুটি। এমনিতেই শ্লথ গতিতে রান তুলতে থাকা আফগানরা এই আউটে আরও যেন থমকে গিয়েছিল। রিশাদের উইকেট পাওয়ার ওভারে আসে ১ রান। তাসকিন পরেরটি করেছেন মেডেন। ১৩তম ওভারে এসে সাকিব দিয়েছেন ৩ রান

রান কমে যাওয়ার এই চাপে পড়ে দ্রুত আরও ৪ উইকেট হারিয়ে শেষ পর্যন্ত ১১৫ রানে থামে আফগানদের ইনিংস। আফগানিস্তানের পক্ষে ৫৫ বলে ৩ চার ও ১ ছয়ে সর্বোচ্চ ৪৩ রান করেছেন রহমানউল্লাহ গুরবাজ। বাংলাদেশের পক্ষে ২৬ রান দিয়ে সর্বোচ্চ ৩ উইকেট নিয়েছেন রিশাদ।

সুন্দরবনে মাছ ধরার কাজে ব্যবহার করা পাঁচ কার্টন বিষসহ জাল ও নৌকা জব্দ করেছে বন বিভাগ‌। ঈদের দিন গতকাল সোমবার বিকেলে সুন্দরবন পূর্ব বন বিভাগের চাঁদপাই রেঞ্জের কাইনমারী খালে অভিযান চালিয়ে এসব জব্দ করা হয়। তবে এ সময় কাউকে আটক করতে পারেনি বন বিভাগ।

বন বিভাগ বলছে, নৌকাটিতে পাঁচটি কার্টনভর্তি বিষ ছিল। এ ছাড়া ৬০০ মিটার মাছ ধরার জাল পাওয়া গেছে। বিষ দিয়ে বনে মাছ ধরতে আসা এই চক্রে অন্তত চারজন ছিলেন। বনরক্ষীদের উপস্থিতি টের পেয়ে তাঁরা পালিয়ে গেছেন। তাঁদের পরিচয় শনাক্তে কাজ চলছে।

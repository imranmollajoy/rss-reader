দেশে-বিদেশে গুঞ্জন ছড়িয়ে পড়েছে, ব্যক্তিগত স্বার্থ্যের কারণে গানৎসের এ পরিকল্পনা প্রত্যাখ্যান করেছেন নেতানিয়াহু। পদত্যাগপত্রে বেনি গানৎসও লিখেছিলেন, ‘নেতানিয়াহু আমাদের সত্যিকার বিজয়ের দিকে অগ্রসর হতে দিচ্ছেন না।’

ইসরায়েলের প্রধান মিত্র যুক্তরাষ্ট্রের প্রেসিডেন্ট জো বাইডেন গতকাল মঙ্গলবার টাইম ম্যাগাজিনকে বলেছেন, নেতানিয়াহু যে রাজনৈতিক ক্যারিয়ার বাঁচানোর জন্যই এ যুদ্ধ দীর্ঘায়িত করছেন, সেটা বিশ্বাস করার সব ধরনের কারণ রয়েছে।

ঘুষ নেওয়া, প্রতারণা ও বিশ্বাসভঙ্গের মতো একাধিক অভিযোগে অভিযুক্ত হয়েছেন নেতানিয়াহু। এ নিয়ে ২০১৯ সাল থেকে চাপে থাকতে হচ্ছে তাঁকে। ফলে ধারণা করা হচ্ছে, এই যুদ্ধ এসব আইনি জটিলতা থেকে নেতানিয়াহুর রক্ষাকবচ হয়ে দাঁড়িয়েছে। এ কারণেই তিনি এ যুদ্ধের সমাপ্তি টানতে চাচ্ছেন না।

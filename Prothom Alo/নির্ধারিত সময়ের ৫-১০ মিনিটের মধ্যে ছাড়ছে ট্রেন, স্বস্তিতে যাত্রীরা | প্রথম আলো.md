রংপুর এক্সপ্রেস ট্রেনের যাত্রী হারুন-উর রশিদ প্রথম আলোকে বলেন, ‘সকাল সাড়ে আটটায় স্টেশনে আসি। এসেই দেখি, ট্রেন ৬ নম্বর প্ল্যাটফর্মে দাঁড়ানো। দেরি না করে ট্রেনে উঠে যাই।’

রংপুর এক্সপ্রেস ছাড়ার কথা ছিল ৯টা ১০ মিনিটে। ছাড়ে সকাল সোয়া ৯টার দিকে।নির্ধারিত সময়ের কয়েক মিনিটের মাথায় দেওয়ানগঞ্জ ঈদ স্পেশাল ট্রেনটি কমলাপুর স্টেশন ছেড়ে যায় সকাল সাড়ে ৯টার দিকে। ট্রেনটি প্ল্যাটফর্মে দাঁড়ায় তার এক ঘণ্টা আগেই।

সকাল ৯টার দিকে ট্রেনটির খ বগিতে বসে ছিলেন যাত্রী মাসুম হোসেন। তিনি বলেন, ‘ভেতরে দাঁড়ানো যাত্রী আছে। তবে আবহাওয়া ঠান্ডা থাকায় কষ্ট হচ্ছে না। আশা করছি, স্বস্তিতেই যেতে পারব।’

ফুটবলের তথ্য-পরিসংখ্যানভিত্তিক ‘এক্স’ হ্যান্ডল অপটা হোসে জানিয়েছে, ইউরোর মূল পর্বে অভিষেকে সর্বকনিষ্ঠ খেলোয়াড় হিসেবে গোলের রেকর্ড এখন গুলেরের। ১৯ বছর ১১৪ দিন বয়সে গোল করলেন তুর্কি অ্যাটাকিং মিডফিল্ডার। এই পথে তিনি ভেঙেছেন ২০০৪ ইউরোয় গড়া রোনালদোর রেকর্ড। সেবার ১৯ বছর ১২৮ দিন বয়সে গোলের রেকর্ড গড়েছিলেন রোনালদো। বয়সে মাত্র ১৪ দিনের ব্যবধানে পর্তুগিজ কিংবদন্তিকে পেছনে ফেলে রেকর্ডটি নিজের করে নিলেন গুলের। তবে সব মিলিয়ে ইউরোয় পঞ্চম সর্বকনিষ্ঠ গোলদাতা গুলের। <a href="https://www.prothomalo.com/sports/football/6xj2ax8ob1" target="_blank">ম্যাচটি তুরস্ক জিতেছে ৩-১ গোলে</a>।

অপটা অ্যানালিস্ট জানিয়েছে, ইউরোর তৃতীয় ‘টিনএজ’ (কিশোর) হিসেবে গোলটি করলেন গুলের। তাঁর এবং রোনালদোর আগে ১৯৬৪ ইউরোয় স্পেনের বিপক্ষে ১৯ বছর ১৮৩ দিন বয়সে গোল করেছিলেন হাঙ্গেরিয়ান কিংবদন্তি ফেরেঙ্ক বেনে।

গুলেরের গোলের পর ওয়েলশ ডিফেন্ডার অ্যাশলে উইলিয়ামস বিবিসি ওয়ানকে বলেছেন, ‘অবিশ্বাস্য গোল। আমরা আলোচনা করছিলাম এমন বড় টুর্নামেন্ট নিজের জাত চেনানোর সুযোগ এবং সে কী দারুণভাবেই না সেটি করল!’

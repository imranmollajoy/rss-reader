**ডেভিড জনসনের আন্তজার্তিক ক্যারিয়ার**

ভারতের ঘরোয়া প্রতিযোগিতায় দারুণ পারফরম্যান্সের সুবাদে ১৯৯৬ সালে জাতীয় দলে সুযোগ পেয়েছিলেন কর্নাটকের ফাস্ট বোলার জনসন। ১৯৯৫-৯৬ সালে রঞ্জি ট্রফিতে কেরালার বিপক্ষে ১৫২ রানে ১০ উইকেট নিয়ে নির্বাচকদের নজর কাড়েন।

১৯৯৬ সালের অক্টোবরে অস্ট্রেলিয়ার বিপক্ষে দিল্লি টেস্টে তাঁর অভিষেক হয়। জাভাগাল শ্রীনাথ চোট পাওয়ায় তাঁর জায়গায় সেই ম্যাচে দলে সুযোগ পেয়েছিলেন জনসন। প্রথম ইনিংসে উইকেট না পেলেও দ্বিতীয় ইনিংসে আউট করেন মাইকেল স্ল্যাটারকে।

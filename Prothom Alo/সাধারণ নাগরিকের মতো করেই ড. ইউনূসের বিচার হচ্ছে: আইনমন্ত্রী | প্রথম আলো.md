বিজ্ঞপ্তিতে বলা হয়েছে, ড. ইউনূসের মামলা প্রসঙ্গে আইনমন্ত্রী ইইউ প্রতিনিধিদলকে বলেন, তাঁর (ড. ইউনূসের) বিরুদ্ধে দুর্নীতি দমন কমিশন (দুদক) একটি মামলা করেছে। মামলাটি আদালতে বিচারাধীন। আদালতে বিচারাধীন মামলা সম্পর্কে তিনি কোনো কথা বলেন না। ড. ইউনূসের বিরুদ্ধে কিছু কর ফাঁকির মামলাও রয়েছে। এর মধ্যে একটি মামলায় তিনি আপিল বিভাগ পর্যন্ত গিয়ে হেরে যাওয়ার পর কর (ট্যাক্স) দিয়েছেন।

মুহাম্মদ ইউনূসের বিরুদ্ধে শ্রম আইনে হওয়া মামলা প্রসঙ্গে আনিসুল হক বলেন, ড. ইউনূস শ্রমিকদের অধিকার লঙ্ঘন করেছিলেন, সে কারণে শ্রম আইনে মামলা হয়েছে এবং একটি মামলায় আদালত তাঁকে সাজা দিয়েছেন। এখনো অনেক মামলা অনিষ্পন্ন (পেন্ডিং) আছে।

করাচির সিভিল হাসপাতালের জরুরি বিভাগের প্রধান ইমরান সারওয়ার শেখ বলেন, রবি থেকে বুধবারের মধ্যে হিটস্ট্রোকে আক্রান্ত ২৬৭ জনকে ওই হাসপাতালে ভর্তি করা হয়েছে। এর মধ্যে ১২ জন মারা গেছেন।

বিবিসিকে ইমরান সারওয়ার শেখ আরও বলেন, হাসপাতালে আসা মানুষের অধিকাংশের বয়স ৬০ থেকে ৭০ বছর। কয়েকজনের বয়স ৪৫ বছরের কাছাকাছি। এক তরুণ দম্পতিও ছিলেন, যাঁদের বয়স বিশের কোঠায়।

উপসর্গগুলোর মধ্যে আছে বমি, ডায়রিয়া ও তীব্র জ্বর।

জনগণকে স্বস্তি দেওয়ার চেষ্টায় হিটওয়েভ সেন্টার ও ক্যাম্প স্থাপন করা হয়েছে।

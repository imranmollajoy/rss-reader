ক্রিপ্টোবান্ধব আইন প্রণয়নকে উৎসাহিত করতেই বিজ্ঞাপন প্রচার করছে কয়েনবেজ। ক্রিপ্টোকারেন্সিকে উৎসাহিত করেন এমন আইনপ্রণেতাদের নির্বাচনী বিজয়ী করতে বিজ্ঞাপন প্রচার করা হচ্ছে। কয়েক মাস ধরে ক্রিপ্টোকারেন্সি নিয়ে কাজ করে এমন অনেক প্রতিষ্ঠান মার্কিন নির্বাচনকে লক্ষ্য করে লাখ লাখ ডলারের বিজ্ঞাপন দিচ্ছে। যেসব আইনপ্রণেতা বেশি নিয়ন্ত্রণের জন্য চাপ দিচ্ছেন, তাঁদের পরাজিত করার জন্যই চেষ্টা করছে ক্রিপ্টোকারেন্সি প্রতিষ্ঠানগুলো।

কয়েনবেজ নতুন বিজ্ঞাপনে রেমিট্যান্স পাঠানোর জন্য ক্রিপ্টো মাধ্যম ব্যবহারকে জনপ্রিয় করার চেষ্টা করেছে। যুক্তরাষ্ট্র থেকে মেক্সিকোতে অনেক ল্যাটিনো ভোটার বৈদেশিক মুদ্রা পাঠান। তাঁদের মনোযোগ কাড়তেই ব্যাংকের বিকল্প হিসেবে ক্রিপ্টোকে জনপ্রিয় করা হচ্ছে।

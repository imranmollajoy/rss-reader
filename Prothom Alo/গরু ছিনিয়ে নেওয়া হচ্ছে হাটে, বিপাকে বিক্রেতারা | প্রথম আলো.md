এসব বিক্রেতারা জানান, রাত ৯টার পর থেকেই মহাসড়কের কামারপাড়া মোড়, ইজতেমার টয়লেট বিল্ডিং ও আইইউবিটি বিশ্ববিদ্যালয়ের সামনে লাঠি হাতে অবস্থান করেন হাটের লোকজন। গরুবোঝাই কোনো ট্রাক এলেই তাঁরা পথ আটকে ধরেন। এরপর চালক বা গরুর ব্যাপারীকে মারধর করে গরু ছিনিয়ে নেওয়া হয় হাটে। এ সময় সড়কে পুলিশ থাকলেও কেউ এ কাজে বাধা দেননি বলে অভিযোগ তাঁদের।

এদিকে মঙ্গলবার রাতে গরু ছিনতাইয়ের ছবি তুলতে গিয়ে মারধরের শিকার হন দৈনিক আজকের পত্রিকার উত্তরা প্রতিনিধি নুরুল আমিন হাসান।

এসব বিষয়ে জানতে যোগাযোগ করা হলে ঢাকা মহানগর পুলিশের উত্তরা বিভাগের উপকমিশনার মো. শাহজাহান বলেন, ‘আমরা এ বিষয়টি শুনেছি। যাঁদের গরু ছিনিয়ে নেওয়া হয়েছে, তাঁরা কেউ অভিযোগ করলে আমরা হাটের লোকজনের বিরুদ্ধে ব্যবস্থা নেব।’

এ বিষয়ে জানতে হাটের ইজারাদার মো. মামুন বাচ্চুর মুঠোফোনে যোগাযোগ করা হলে তিনি ফোন ধরেননি।

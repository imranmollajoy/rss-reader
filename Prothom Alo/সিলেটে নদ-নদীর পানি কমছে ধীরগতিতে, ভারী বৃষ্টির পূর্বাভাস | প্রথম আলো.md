সিলেট পাউবোর নির্বাহী প্রকৌশলী দীপক রঞ্জন দাশ বলেন, সিলেটের নিম্নাঞ্চল প্লাবিত থাকায় পা‌নি ধীরগ‌তিতে নামছে। পাহা‌ড়ি ঢল ও বৃষ্টি কম হলে প‌রি‌স্থি‌তি স্বাভাবিকের দিকে যাবে। যদিও আগামী তিন দিন বৃষ্টির পূর্বাভাস দেওয়া হয়েছে।

আবহাওয়া অধিদপ্তর আজ সকাল ১০টা থেকে পরবর্তী ৭২ ঘণ্টা ভারী থেকে অতি ভারী বর্ষণের পূর্বাভাস দিয়েছে। তবে আজ সকালে সিলেটে তেমন বৃষ্টি হয়নি। গতকাল সন্ধ্যা ৬টা থেকে আজ সকাল ৬টা পর্যন্ত ১২ ঘণ্টায় ১৭ দশমিক ৮ মিলিমিটার বৃষ্টি হয়েছে।

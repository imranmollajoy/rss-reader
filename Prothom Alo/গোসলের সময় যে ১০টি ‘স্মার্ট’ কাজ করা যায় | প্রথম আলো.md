**আগামী কোনো উপস্থাপনার জন্য প্রস্তুতির এই তো সময়**

আগামীকাল কোনো বক্তৃতা দেবেন? চর্চা করে নিলে তা নিখুঁত হবে। চর্চা করার প্রকৃষ্ট সময় শাওয়ার। কলাম্বিয়া বিশ্ববিদ্যালয়ের অধ্যাপক আর কমিউনিকেশন বিশেষজ্ঞ জং ফেইজার বললেন, আয়নার সামনে দাঁড়িয়ে চর্চা করার চেয়ে শাওয়ারের নিচে বক্তৃতার চর্চা অনেক বেশি ফলপ্রসূ।

**পরিষ্কার আর পরিচ্ছন্ন হলো স্নানঘর**

মাথায় শ্যাম্পু ব্যবহারের পর বাথরুমের দেয়ালগুলো ঘষে মেজে পরিষ্কার করে নিন। এরপর শাওয়ার নিন।

**নিশ্চিন্তে চলতে পারে ধ্যান**

শাওয়ার নিলে মন থেকে দূর হয় নেতিবাচক চিন্তা আর দুশ্চিন্তা। এ এক রকমের রিলাক্সেশন স্পেস। শাওয়ার ধ্যান করারও চমৎকার স্থান। এখানে আপনি একা, বিরক্ত করার কেউ নেই। হাতের কাছে নেই কোনো ডিভাইস। জলের ধারা আনে রিলাক্সেশন স্পেস। বাড়ে সৃজনশীলতা। ভাবুন জলের সঙ্গে ধুয়ে চলে যাচ্ছে সব নেতিবাচক চিন্তা।

**চলতে পারে শরীরচর্চা**

জিমে যাওয়ার সময় নেই। শাওয়ারের সময়ই ওঠা–বসা, পায়ের আঙুলের চর্চার মতো কিছু ওয়ার্কআউট করতে পারেন। তবে দেখবেন পা যেন না পিছলায়।

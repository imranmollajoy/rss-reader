হাইকোর্টের এই আদেশ স্থগিত চেয়ে ঢাকা দক্ষিণ সিটি করপোরেশন আপিল বিভাগে লিভ টু আপিল (আপিলের অনুমতি চেয়ে আবেদন) করে, যা আজ চেম্বার আদালতের কার্যতালিকায় ওঠে। আদালতে দক্ষিণ সিটি করপোরেশনের পক্ষে শুনানি করেন জ্যেষ্ঠ আইনজীবী মুরাদ রেজা। রিট আবেদনকারীদের পক্ষে শুনানি করেন জ্যেষ্ঠ আইনজীবী সারা হোসেন।

পরে আইনজীবী সারা হোসেন প্রথম আলোকে বলেন, ‘হাইকোর্টের আদেশের বিরুদ্ধে দক্ষিণ সিটি করপোরেশনের করা আবেদনটি ৪ জুলাই আপিল বিভাগে শুনানির জন্য নির্ধারণ করা হয়েছে। ফলে স্থিতাবস্থা বজায় রাখাসহ হাইকোর্টের আদেশ বহাল আছে। হাইকোর্ট তাদের জন্য সাময়িক আশ্রয়ের ব্যবস্থা করার নির্দেশ দিয়েছিলেন। তবে এখন পর্যন্ত তা করা হয়নি।’

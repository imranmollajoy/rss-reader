বিবিসির বিশ্লেষণ করে দেখা উচ্চ ক্ষমতাসম্পন্ন স্যাটেলাইট আলোকচিত্রগুলো একটি প্রকল্পের অংশ। সাত কিলোমিটার দীর্ঘ উত্তর কোরিয়া সীমান্তের একটি অংশে কী পরিবর্তন ঘটছে, সেটা বুঝতে পারাই প্রকল্পটির উদ্দেশ্য।

স্যাটেলাইট আলোকচিত্রগুলোতে দেখা যায়, ডিএমজেড অংশের নিকটবর্তী অন্তত তিনটি অংশে প্রাচীর তৈরি করা হয়েছে। প্রাচীর তিনটি করা হয়েছে সীমান্তের পূর্ব দিকের শেষের দিকের প্রায় এক কিলোমিটার অংশজুড়ে।

এসব প্রাচীর কবে তৈরি করা হয়েছে, তার সুনির্দিষ্ট তারিখ নিশ্চিত হওয়া যায়নি। কারণ, ওই অঞ্চলে আগে যেসব স্যাটেলাইট ছিল, সেগুলো উচ্চ ক্ষমতাসম্পন্ন ছিল না। তবে এটা নিশ্চিত যে ২০২৩ সালের নভেম্বরে যেসব আলোকচিত্র ধারণ করা হয়েছিল, তাতে এসব অবকাঠামো দেখা যায়নি।

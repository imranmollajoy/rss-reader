কোরবানি ঘিরে নাটোরের গুরুদাসপুর উপজেলায় শেষ সময়ে ‘খাইট্টা’র কদর বেড়েছে। কোরবানির পশুর মাংস কাটাকাটির জন্য কাঠের এই খাইট্টা দারুণ কাজে আসে। একশ্রেণির মৌসুমি ব্যবসায়ী বিভিন্ন স্থানে খাইট্টার পসরা সাজিয়ে বসেছেন।

গতকাল শনিবার উপজেলার ব্যাচকে হাটের রসুনহাট, পুরোনো ব্রিজ, ছাতার মোড়, ফার্নিচার পট্টিসহ বিভিন্ন মোড়সহ হাটবাজারে বিক্রি হচ্ছে এসব খাইট্টা। ওজন, আকার ও আকৃতিভেদে তেঁতুলগাছের প্রতিটি খাইট্টা ১৫০ থেকে ৬০০ টাকায় বিক্রি হচ্ছে। সাধ্য অনুযায়ী ক্রেতারা তা কিনছেন।

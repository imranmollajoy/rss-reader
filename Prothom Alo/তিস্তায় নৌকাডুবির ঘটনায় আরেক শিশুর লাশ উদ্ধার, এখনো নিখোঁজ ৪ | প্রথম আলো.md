কুড়িগ্রামের উলিপুরে তিস্তা নদীতে যাত্রীবাহী নৌকাডুবির ঘটনায় নিখোঁজ ইরা মনি (১০) নামের আরেক শিশুর লাশ উদ্ধার করেছে ফায়ার সার্ভিস। আজ মঙ্গলবার সন্ধ্যায় পশ্চিম বজরা এলাকার চর থেকে শিশুটির লাশ উদ্ধার করা হয়। এ নিয়ে নৌকাডুবির পর মোট তিন শিশুর লাশ উদ্ধার হলো। এ ঘটনায় এখনো চারজন নিখোঁজ আছেন।

লাশ উদ্ধার হওয়া ইরা মনি উপজেলার পশ্চিম বজরা এলাকার ইউসুফ আলীর মেয়ে। গত বুধবার সন্ধ্যায় উপজেলার বজরা ইউনিয়নের খামার দামারহাটের তিস্তা খেয়াপাড় এলাকায় ওই নৌকাডুবির ঘটনা ঘটে।

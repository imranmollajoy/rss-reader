সরকারি দলের সংসদ সদস্য আলী আজমের প্রশ্নের জবাবে আবুল হাসান মাহমুদ আলী সংসদকে জানান, বাংলাদেশ পরিসংখ্যান ব্যুরোর সাময়িক হিসাব মতে, ২০২৩-২৪ অর্থবছরে দেশের মানুষের মাথাপিছু আয় দাঁড়িয়েছে ২ হাজার ৭৮৪ মার্কিন ডলার।

জাতীয় পার্টির সংসদ সদস্য এ বি এম রুহুল আমিন হাওলাদারের প্রশ্নের জবাবে আবুল হাসান মাহমুদ আলী জানান, চলতি বছরের মে পর্যন্ত দেশের মোট রিজার্ভের পরিমাণ ছিল ২ হাজার ৪১৬ কোটি মার্কিন ডলার। আন্তর্জাতিক মুদ্রা তহবিল বা আইএমএফের হিসাব বিপিএম ৬ অনুযায়ী, মে মাস শেষে রিজার্ভের পরিমাণ ছিল ১ হাজার ৮৬৩ কোটি ডলার।

সরকারি দলের সংসদ সদস্য মইনুল হোসেন খানের প্রশ্নের জবাবে আবুল হাসান মাহমুদ আলী জানান, বর্তমানে দেশে কর প্রদানকারীর সংখ্যা ১ কোটি ৩ লাখ ৪৮ হাজার ৭৪৬ জন। এর মধ্যে মে ২০২৪ পর্যন্ত রিটার্ন দাখিল করেছেন ৪২ লাখ ৬২ হাজার ৭০৬ জন।

পুলিশ জানিয়েছে, রামকৃষ্ণপুর উত্তরপাড়া মসজিদের পাশে খাঁ বাড়ির পুকুর পাড়ে খেজুরগাছ রয়েছে। সেখানে আজ বেলা দুইটায় পরিবারের সদস্যদের অগোচরে ওই তিন শিশু খেজুর কুড়াতে যায়। এরপর অনেক সময় গড়িয়ে গেলেও তারা বাড়ি ফিরে না এলে পরিবারের সদস্যরা খোঁজাখুঁজি শুরু করেন। বিভিন্ন জায়গায় খুঁজে তাদের পাওয়া যায়নি। পরে শিশু তিনটির মরদেহ পুকুরে ভেসে উঠতে দেখেন স্থানীয় লোকজন। মরদেহগুলো উদ্ধারের পর পরিবারের আহাজারিতে গ্রামের বাতাস ভারী হয়ে ওঠে। তাঁদের আহাজারি দেখে দূরদূরান্ত থেকে দেখতে আসা লোকজন চোখের জল ধরে রাখতে পারেননি।

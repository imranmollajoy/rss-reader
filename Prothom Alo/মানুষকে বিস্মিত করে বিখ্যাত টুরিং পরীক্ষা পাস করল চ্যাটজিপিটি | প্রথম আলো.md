কম্পিউটারবিজ্ঞানী অ্যালান টুরিং ভবিষ্যদ্বাণী করেছিলেন, কম্পিউটার একদিন মানুষের বুদ্ধিমত্তার সমান ক্ষমতা অর্জন করবে। কম্পিউটার চিন্তা করতে সক্ষম কি না, তা জানতে টুরিং বিশেষ পরীক্ষার প্রস্তাব করেন। ১৯৫০ সাল থেকে চালু হওয়া টুরিং পরীক্ষার মাধ্যমে কৃত্রিম বুদ্ধিমত্তা কতটা কার্যকর, তা পরিমাপ করা হয়।

চ্যাটজিপিটি বুদ্ধিমত্তা পরিমাপের জন্য বিখ্যাত এই পরীক্ষায় উত্তীর্ণ হওয়া প্রথম এআই। মূলত কোনো যন্ত্র বা প্রযুক্তি সত্যিকারের বুদ্ধিমান কি না, তা জানতে এ পরীক্ষা করা হয়। পরীক্ষায় মানুষের সঙ্গে যন্ত্রের আলাপের সুযোগ দেওয়া হয়। আলাপ পরীক্ষা করে বোঝা হয়, মানুষ কথা বলছে না মেশিন কথা বলছে। কম্পিউটারের মানুষের মতো বুদ্ধি আছে কি না, তা দেখার জন্য তৈরি করা হয়েছিল এই পরীক্ষা।

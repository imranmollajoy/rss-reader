দিনাজপুরের ঐতিহাসিক গোর-এ-শহীদ বড় ময়দানে পবিত্র ঈদুল আজহার নামাজ হয়েছে। আজ সোমবার সকাল সাড়ে আটটায় অনুষ্ঠিত ঈদের জামাতে ইমামতি করেন মাওলানা সামশুল আলম কাশেমী। ঈদের জামাতের আয়োজকদের দাবি, এবার এই ময়দানে তিন লক্ষাধিক মুসল্লি ঈদের নামাজ আদায় করেছেন।

এ ময়দানে নামাজ আদায় করেছেন বাংলাদেশ সুপ্রিম কোর্টের বিচারপতি এম ইনায়েতুর রহিম, জাতীয় সংসদের হুইপ ও স্থানীয় সংসদ সদস্য ইকবালুর রহিম, দিনাজপুর জেলা প্রশাসক শাকিল আহমেদ, পুলিশ সুপার শাহ ইফতেখার আহমেদ, পৌরসভার ভারপ্রাপ্ত মেয়র আবু তৈয়ব আলী দুলাল প্রমুখ।

স্থানীয় ও পরিবার সূত্রে জানা যায়, খোকন মাদবর মাছ শিকার করে জীবিকা নির্বাহ করেন। রোববার ভোরের দিকে নৌকা নিয়ে জাল তুলতে নদীতে যান তিনি। পদ্মা নদীর পশ্চিম ছিডারচর এলাকায় নদী থেকে জাল তোলার সময় বৃষ্টি শুরু হয়। বৃষ্টিতে ভিজেই তিনি কাজ করতে ছিলেন। দুপুরের দিকে হঠাৎ বজ্রপাতে খোকন অসুস্থ হয়ে পড়েন। তখন অন্য জেলেরা তাঁকে জাজিরা উপজেলা স্বাস্থ্য কমপ্লেক্সে নিয়ে যান। পরে কর্তব্যরত চিকিৎসক খোকন মাদবরকে মৃত ঘোষণা করেন।

খোকন মাদবরের বড় ভাই শাহিন মাদবর বলেন, তাঁর ভাই নিয়মিত পদ্মা নদীতে মাছ শিকার করে সংসার চালাতেন। আজও বৃষ্টিতে ভিজে মাছ শিকার করছিলেন। হঠাৎ বজ্রপাতের আঘাতে তাঁর মৃত্যু হয়। তাঁর দুটি কন্যাসন্তান আছে। এখন তাদের ভবিষ্যৎ কী হবে, বুঝতে পারছেন না।

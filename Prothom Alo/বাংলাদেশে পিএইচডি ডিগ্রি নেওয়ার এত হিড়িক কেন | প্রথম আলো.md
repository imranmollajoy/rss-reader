পিএইচডি ডিগ্রি একটি মহৎ এবং সন্মানজনক ডিগ্রি, যা গবেষণার মাধ্যমে সমাজে এবং শিক্ষাক্ষেত্রে গভীর অবদান রাখার সুযোগ প্রদান করে। বাংলাদেশে এই ডিগ্রির জনপ্রিয়তা এবং চাহিদা থাকলেও এর সঠিক প্রয়োগ এবং গুণগত মান নিশ্চিত করা প্রয়োজন। সরকারি কর্মকর্তা এবং প্রভাবশালী ব্যক্তিরা যেন তাঁদের ক্ষমতা এবং প্রভাব ব্যবহার করে গবেষণার সুযোগ সীমিত না করে সে দিকে লক্ষ্য রাখা প্রয়োজন। শিক্ষার মান উন্নয়নে এবং গবেষণার ক্ষেত্রে সঠিক দিকনির্দেশনা প্রদান করতে পিএইচডি ডিগ্রির সঠিক অর্থ এবং মূল্যবোধ বজায় রাখা অতীব জরুরি।

বাংলাদেশে পিএইচডি ডিগ্রির বর্তমান দুরবস্থা গবেষণার মান, রাজনৈতিক প্রভাব এবং স্বজনপ্রীতির কারণে সৃষ্ট হয়েছে। গবেষণার মান উন্নয়নে এবং একাডেমিক ক্ষেত্রে সঠিক দিকনির্দেশনা প্রদান করতে হলে এই সমস্যাগুলোর সমাধান জরুরি। পিএইচডি ডিগ্রির প্রকৃত অর্থ এবং মূল্যবোধ বজায় রাখতে গবেষণার গুণগত মান নিশ্চিত করা, রাজনৈতিক প্রভাব এবং স্বজনপ্রীতি মুক্ত পরিবেশ তৈরি করা প্রয়োজন।

পিএইচডি ডিগ্রি শুধু একটা উপাধি নয়। এটা একটা স্কলারশিপে সুস্পষ্ট অবদানের নাম । এটা ভুলে গিয়ে শুধু উপাধি নেওয়ার ‘লজ্জা’টা যেন আমাদের থাকে ।

\*লেখক: **একেএম আহসান উল্লাহ**, শিক্ষক, ইউনিভারসিটি অফ ব্রুনেই দারুসসালাম, ব্রুনাই  
<a href="/cdn-cgi/l/email-protection" class="__cf_email__" data-cfemail="d3b2b8beb2bba0b2bda6bfbfb2bb93b4beb2babffdb0bcbe">[email protected]</a>  
\*প্রবাস থেকে ভিডিও, ছবি ও লেখা পাঠাতে পারবেন পাঠকেরা। ই-মেইল: <a href="/cdn-cgi/l/email-protection" class="__cf_email__" data-cfemail="197d6959696b766d717674787576377a7674">[email protected]</a>

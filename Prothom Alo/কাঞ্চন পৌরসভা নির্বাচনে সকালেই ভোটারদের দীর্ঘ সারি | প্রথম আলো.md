এদিকে ভোট গ্রহণ সুষ্ঠু করতে ব্যাপক প্রস্তুতির কথা জানিয়েছেন নির্বাচনের রিটার্নিং কর্মকর্তার দায়িত্বপ্রাপ্ত জেলা নির্বাচন কর্মকর্তা ইস্তাফিজুল হক আকন্দ। প্রথম আলোকে তিনি জানান, ভোট গ্রহণ সুষ্ঠু করতে প্রতিটি কেন্দ্রে একজন করে ম্যাজিস্ট্রেট নিয়োগ দেওয়া হয়েছে। এ ছাড়া মাত্র ১৩টি ভেন্যুর জন্য প্রায় ৪৫০ পুলিশ, ৩ প্লাটুন বিজিবি, ২ প্লাটুন র‍্যাব ও আনসার সদস্য দায়িত্ব পালন করছেন, যা রীতিমতো নজিরবিহীন। অবাধ ও প্রশ্নহীন ভোট গ্রহণ নিশ্চিত করতেই প্রশাসনের এমন আয়োজন।

এখন পর্যন্ত এ নির্বাচনে বড় ধরনের সহিংসতার ঘটনা ঘটেনি। তবে ভোটারদের হুমকি, নির্বাচনে বহিরাগতদের প্রভাব, অবৈধ অস্ত্র ও টাকা দিয়ে ভোট কেনার পাল্টাপাল্টি অভিযোগ করেছেন মেয়র প্রার্থীরা।

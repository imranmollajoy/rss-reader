খামারের মালিক মিলন মুন্সি বলেন, ‘কোরবানির হাটের জন্য গরুগুলো প্রস্তুত করা হয়েছিল। কিন্তু অগ্নিকাণ্ডে এমন ক্ষতি মেনে নেওয়া যায় না। ১৩টি গরু ও সাড়ে ৩ হাজার মুরগির মারা যাওয়ায় অর্ধকোটি টাকার ক্ষতি হয়েছে। আমি পথে বসে গেলাম।’

শিবচরের উমেদপুর ইউনিয়ন পরিষদের চেয়ারম্যান মো. নুরুজ্জামান মুন্সি বলেন, ‘গরুর খামারে অগ্নিকাণ্ডের ঘটনা দুঃখজনক। এই আগুন কীভাবে লেগেছে, তা কেউ বলতে পারছে না। বিষয়টি নাশকতা নাকি দুর্ঘটনা, তা খতিয়ে দেখার জন্য প্রশাসনের কাছে তদন্তের দাবি জানাই।’

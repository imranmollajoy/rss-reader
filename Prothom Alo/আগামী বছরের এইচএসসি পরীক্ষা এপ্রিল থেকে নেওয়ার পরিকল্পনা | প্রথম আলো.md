এইচএসসি ও সমমানের পরীক্ষা প্রতিবছর এপ্রিল মাসে শুরু হতো, কিন্তু করোনা সংক্রমণের কারণে শিক্ষাপঞ্জি এলোমেলোভাবে চলছে। এসএসসি ও এইচএসসির মতো পাবলিক পরীক্ষা নভেম্বরেও শুরু করতে হয়েছে। পরীক্ষাও হয়েছে কাটছাঁট করা পাঠ্যসূচিতে। এখন তা ধীরে ধীরে এগিয়ে আনা হচ্ছে। এবারের পরীক্ষা শুরু হচ্ছে আগামীকাল রোববার থেকে। তবে শিক্ষা বোর্ডগুলো আগামী বছরের পরীক্ষা এপ্রিল থেকে নেওয়ার পরিকল্পনা করছে।

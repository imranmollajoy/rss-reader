সব ধরনের প্রতিযোগিতা মিলিয়ে এ নিয়ে সুইজারল্যান্ডের কাছে টানা ৪ ম্যাচ হারল হাঙ্গেরি। সুইসদের বিপক্ষে হাঙ্গেরিয়ানদের সর্বশেষ জয়টি সেই ১৯৯৮ সালে, সেটিও প্রীতি ফুটবলে।

ফিফা র‍্যাঙ্কিংয়ে হাঙ্গেরির চেয়ে ৭ ধাপ এগিয়ে থাকা সুইজারল্যান্ড ম্যাচের শুরু থেকেই আক্রমণাত্মক ফুটবল খেলতে থাকে। ফল পায় ১২ মিনিটেই। মিখেল এবিশার দারুণ এক পাস থেকে বল পেয়ে জালে জড়ান কেওয়াদয়ো দুয়াহ। ঘানাইয়ান বংশোদ্ভূত এই ফরোয়ার্ডের মাত্র ১২ দিন আগেই সুইজারল্যান্ড জাতীয় দলে অভিষেক হয়েছে। আজ আন্তর্জাতিক ফুটবলে নিজের দ্বিতীয় ম্যাচ খেলতে নেমেই পেলেন গোলের দেখা।

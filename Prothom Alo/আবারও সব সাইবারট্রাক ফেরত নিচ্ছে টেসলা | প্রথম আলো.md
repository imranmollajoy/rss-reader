টেসলা জানিয়েছে, কারিগরি ত্রুটির কারণে সাইবারট্রাকের উইন্ডশিল্ড ওয়াইপার ঠিকমতো কাজ করছে না। এর ফলে বৃষ্টি বা তুষারপাতের সময় দুর্ঘটনার শঙ্কা রয়েছে। উইন্ডশিল্ড ওয়াইপারের ত্রুটির কারণে এখন পর্যন্ত কোনো দুর্ঘটনা, হতাহত বা প্রাণহানির ঘটনা না ঘটলেও মেরামতের জন্য সব সাইবারট্রাক ফেরত নেওয়া হচ্ছে। নতুন এ সিদ্ধান্ত অনুযায়ী গত বছরের নভেম্বর থেকে এ বছরের ৬ জুন পর্যন্ত বাজারজাত করা সব সাইবারট্রাক মেরামত করে দেবে টেসলা।

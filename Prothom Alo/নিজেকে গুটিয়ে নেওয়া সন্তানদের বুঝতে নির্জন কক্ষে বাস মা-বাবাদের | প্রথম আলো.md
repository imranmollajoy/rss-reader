নিজের ছেলে মেধাবী ছিল জানিয়ে জিন বলেন, তাঁর কাছ থেকে আমার ও তাঁর বাবার বড় প্রত্যাশা ছিল। কিন্তু সে সব সময় অসুস্থ থাকত। বন্ধুত্ব ধরে রাখতে তাঁর কষ্ট হতো। এমনটি চলতে চলতে একপর্যায়ে তাঁরা খাওয়া-দাওয়ায় অস্বাভাবিকতা দেখা দেয়। বিদ্যালয়ে যাওয়াও কঠিন হয়ে পড়ে।

জিন আরও জানান, তাঁর ছেলে যখন বিশ্ববিদ্যালয়ে যেতে শুরু করে, তখন কিছুটা সময় সে সেরে উঠছে বলে মনে হচ্ছিল। কিন্তু একদিন সে নিজেকে সম্পূর্ণ গুটিয়ে নেয়।

ছেলে নিজেকে শোবারঘরে আটকে রেখেছে দেখে এবং ব্যক্তিগত পরিষ্কার-পরিচ্ছন্নতা ও খাওয়া-দাওয়ায় নিয়ে উদাসীন থাকতে দেখে মর্মাহত হন বলেও জানান এই মা।

এই নারীর ধারণা, উদ্বেগ, পরিবার ও বন্ধুদের সঙ্গে মিশতে না পারা এবং একটি শীর্ষ বিশ্ববিদ্যালয়ে পড়তে না পারাটা তাঁর ছেলেকে মানসিকভাবে আঘাত করেছে। কিন্তু সমস্যাটা আসলে কী তা নিয়ে ছেলে তাঁর সঙ্গে কথা বলতে অনিচ্ছুক বলেও জানানা এই নারী।

‘সুখের কারখানায়’ এসে সমাজ থেকে গুটিয়ে নেওয়া অন্য তরুণদের লেখা চিরকুট পড়ার সুযোগ হয় জিনের। এই বিষয়ে তিনি বলে, ‘এসব চিরকুট পড়ে আমি বুঝতে পারি, আরে! চুপ থাকার মাধ্যমে সে তো নিজেকে রক্ষা করছে। কারণ, কেউ তাঁকে বুঝে না।’

কিন্তু প্রতিনিয়তই আমরা ধ্বংস করছি বৃষ্টিবন। প্রতি সেকেন্ডে ধ্বংস হচ্ছে দেড় হেক্টর বনভূমি। এক বছরে ৭৮ মিলিয়ন হেক্টর। এই বননিধন প্রতিরোধ, জলবায়ু পরিবর্তনের প্রতিক্রিয়া হ্রাস এবং ভবিষ্যৎ প্রজন্মের জন্য একটি বাসযোগ্য সুন্দর পৃথিবী নিশ্চিত করার লক্ষ্যে প্রতিবছর ২২ জুন পালিত হয় ‘বিশ্ব বৃষ্টিবন দিবস’ (ওয়ার্ল্ড রেইনফরেস্ট ডে)।

২০১৭ খ্রিষ্টাব্দে দিনটি চালু করে যুক্তরাষ্ট্রের টেক্সাসে অবস্থিত পরিবেশবাদী সংস্থা ‘রেইনফরেস্ট পার্টনারশিপ’।

পৃথিবীর সর্ববৃহৎ বৃষ্টিবন আমাজন। পার্বত্য চট্টগ্রাম কিংবা লাউয়াছড়া জাতীয় উদ্যান আমাদের বৃষ্টিবন। এসব বনাঞ্চলে বিলাসী ভ্রমণ করলেই শুধু হবে না, এগুলো রক্ষায় সম্মিলিতভাবে কাজ করাটাও জরুরি। দিবস পালনের অংশ হিসেবে এই বর্ষায় ঘুরতে যেতেই পারেন কোনো বৃষ্টিবনে। কিন্তু সেই সঙ্গে বন রক্ষার দায়িত্বটিও মাথায় রাখবেন।

<sup>ডেজ\ অব\ দ্য\ ইয়ার\ অবলম্বনে</sup>

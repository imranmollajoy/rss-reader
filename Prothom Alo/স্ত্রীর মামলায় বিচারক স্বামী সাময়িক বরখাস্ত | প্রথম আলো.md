রংপুরের সাবেক সিনিয়র সহকারী জজ (বর্তমানে আইন মন্ত্রণালয়ে সংযুক্ত) দেবাংশু কুমার সরকারকে সাময়িক বরখাস্ত করা হয়েছে। এ বিষয়ে প্রজ্ঞাপন জারি করেছে আইন মন্ত্রণালয়। ওই বিচারকের বিরুদ্ধে তাঁর স্ত্রী যৌতুক দাবি ও নির্যাতনের অভিযোগে আদালতে মামলা করেছিলেন।

গত বৃহস্পতিবার জারি করা প্রজ্ঞাপনে বলা হয়, দেবাংশু কুমার সরকারের বিরুদ্ধে করা মামলাটি রংপুরের নারী ও শিশু নির্যাতন দমন ট্রাইব্যুনাল-১ আমলে নেওয়ায় বাংলাদেশ জুডিশিয়াল সার্ভিস (শৃঙ্খলা) বিধিমালা অনুযায়ী সুপ্রিমের কোর্টের পরামর্শ নিয়ে তাঁকে চাকরি থেকে সাময়িক বরখাস্ত করা হয়েছে।

প্রতিপক্ষ তিনবারের ইউরো এবং একবারের বিশ্ব চ্যাম্পিয়ন। এবারের ইউরোতেও শিরোপার বড় দাবিদার। দলটার নাম স্পেন।

সেই প্রতিপক্ষের সামনে এই ম্যাচে খুব একটা পাত্তা পাওয়ার কথা না প্রথমবারের মতো ইউরো খেলতে আসা জর্জিয়ার। হ্যাঁ, প্রথমবার খেলতে এসেই শেষ ষোলোতে উঠে যাওয়া একটা বড় চমক। কিন্তু জর্জিয়ার পথচলা আসলে এখানে থামারই কথা, থামলও। দুর্দান্ত খেলেই স্পেন ম্যাচ জিতে নিল ৪-১ গোলে, ওঠে গেল ইউরোর কোয়ার্টার ফাইনালে। তবে বিদায় নেওয়ার আগে জর্জিয়াও উপহার দিয়ে গেল মুগ্ধ হওয়ার মতো কিছু মুহূর্ত।

নোয়াখালীর সুবর্ণচর ও চট্টগ্রামের বাঁশখালীতে পৃথক ঘটনায় বজ্রপাতে দুজনের মৃত্যু হয়েছে। সুবর্ণচরে নিহত ব্যক্তির নাম মো. চৌধুরী মিয়া (৫০), তিনি পেশায় কৃষক। আজ বুধবার সকাল ছয়টার দিকে উপজেলার চরওয়াপদা ইউনিয়নের চর আমিনুল হক গ্রামে এ ঘটনা ঘটে।

স্থানীয় বাসিন্দারা জানান, নিহত চৌধুরী মিয়া উপজেলার চরওয়াপদা ইউনিয়নের ১ নম্বর ওয়ার্ডের চর আমিনুল হক গ্রামের বাসিন্দা। তাঁর ছয় সন্তান রয়েছে।

চরওয়াপদা ইউনিয়ন পরিষদের (ইউপি) ১ নম্বর ওয়ার্ডের সদস্য মো. আবুল কাশেম প্রথম আলোকে বলেন, সকাল ছয়টার দিকে চৌধুরী মিয়া বাড়ির পাশের খেতে রাখা তাঁর মহিষগুলো দেখতে যান।

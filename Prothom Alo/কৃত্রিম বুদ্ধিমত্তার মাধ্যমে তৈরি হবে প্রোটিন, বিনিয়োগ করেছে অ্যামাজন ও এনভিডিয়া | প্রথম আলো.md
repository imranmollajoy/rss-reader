প্রোটিনের নকশা তৈরির জন্য বিশাল একটি তথ্যভান্ডার তৈরি করেছে ইভল্যুশনারি স্কেল। এই তথ্যভান্ডারের বিভিন্ন তথ্য ব্যবহার করে ইএসএম৩ নামের এআই মডেলটি নতুন প্রোটিনের ক্রম তৈরি করবে। এআই মডেলটি অফলাইনেও ব্যবহার করা যায় বলে জানিয়েছে স্টার্টআপটি।

বিজ্ঞানী রিভস ২০১৯ সালে ফেসবুকের মূল প্রতিষ্ঠান মেটার এআই রিসার্চ ল্যাব ফেয়ারে নতুন প্রোটিন তৈরির জন্য জেনারেটিভ এআই মডেল নিয়ে গবেষণা করেছেন। পরে মেটা থেকে বের হয়ে নতুন করে গবেষণা শুরু করেন তিনি। তাঁরই নের্তৃত্বে এআই মডেলের মাধ্যমে সবুজ ফ্লুরোসেন্ট প্রোটিনের একটি নতুন রূপ তৈরি করেছে ইভল্যুশনারি স্কেল। এই প্রোটিন প্রবাল ও জেলিফিশের আলোকিত রঙের উজ্জ্বলতার জন্য ভূমিকা রেখে থাকে।

রাজু শেখ প্রথম আলোকে বলেন, ‘এই কাজে আনন্দ পাই। রাস্তাঘাট পরিষ্কার থাকলে সবাই নির্বিঘ্নে চলাফেরা করতে পারেন। আমাদের জন্য সবাই শান্তি ও স্বস্তিতে চলাফেরা করতে পারছেন, নাকে রুমাল গুঁজে চলতে হচ্ছে না, এটা ভেবেই ঈদের আনন্দ অনুভব করি।’

তবে ঈদের দিনের কাজ করা নিয়ে সব পরিচ্ছন্নতাকর্মীর ভাষ্য একই ধরনের না। অনেকের মধ্যে এই কাজ করার ক্ষেত্রে ভিন্নমতও পোষণ করেন। ফরিদপুর পৌরসভার পরিচ্ছন্নতাকর্মী ও শহরের কমলাপুর মহল্লার বাসিন্দা শাহ আলম (৩৩) তাঁদেরই একজন।

জানতে চাইলে শাহ আলম বলেন, ‘গরিব মানুষ। লেখাপড়া করিনি। পৌরসভায় চাকরি করি। ঈদের দিন আমাদের অন্য কর্মীরা এ কাজ করেন। তাই আমাকেও করতে হয়। মনে সায় না দিলেও বা ভালো না লাগলেও ভালো লাগাতে হয়। শহর পরিষ্কার থাকুক, আমিও চাই। এই কাজ তো কাউকে না কাউকে কাউকে করতে হবে।’

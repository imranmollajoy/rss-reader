হজরত আবু হুরায়রা (রা.)-র বরাতে এই হাদিসের বর্ণনা আছে।

তিনি বর্ণনা করেছেন যে রাসুলুল্লাহ (সা.) বলেছেন, তোমরা একে অন্যের প্রতি হিংসা কোরো না, (কেনার ভান করে) দাম বাড়িয়ে ধোঁকা দিয়ো না। একে অন্যের প্রতি বিদ্বেষ পোষণ কোরো না। একে অপরকে পৃষ্ঠ প্রদর্শন কোরো না। তোমাদের একজনের কেনাবেচা শেষ না হলে ওই বস্তু কেনাবেচার প্রস্তাব দিও না। হে আল্লাহর বান্দারা, তোমরা পরস্পর ভাই ভাই হয়ে যাও। মুসলমান মুসলমানের ভাই। তারা একে অন্যকে অত্যাচার করবে না, অসম্মান করবে না, তুচ্ছ ভাববে না। ‘ধর্মভীরুতা এখানে’—বলার সময় তিনি নিজের বুকের দিকে তিনবার ইশারা করেছিলেন। কোনো মুসলমান ভাইকে তুচ্ছজ্ঞান করা মন্দ ব্যবহারের জন্য যথেষ্ট। এক মুসলমানের অন্য মুসলমানকে হত্যা করা, সম্পদ গ্রাস করা এবং অসম্মান করা হারাম।

 বুখারি, হাদিস: ৫,১৪৪

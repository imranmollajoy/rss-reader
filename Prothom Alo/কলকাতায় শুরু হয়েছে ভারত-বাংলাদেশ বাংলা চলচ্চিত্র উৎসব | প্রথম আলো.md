শুক্রবারের এই চলচ্চিত্র উৎসবের উদ্বোধন করে গৌতম ঘোষ বলেছেন, ‘এই চলচ্চিত্র উৎসব আমাদের দুই দেশের সংস্কৃতি অঙ্গনকে আরও সমৃদ্ধ করবে। চলচ্চিত্রের নিজস্ব ভাষাকে কাজে লাগিয়ে আমাদের আরও নতুন নতুন বাংলা ছবি তৈরি করে এগিয়ে যেতে হবে। উদ্বোধনী অনুষ্ঠানে আরও বক্তব্য দেন বিধাননগর ফিল্ম সোসাইটির সম্পাদক রীতেশ বসাক, চিত্র পরিচালক অমিতাভ চট্টোপাধ্যায়, ফজলুল হক মণি সংস্কৃতি সংসদের সম্পাদক অধ্যাপক ইমানুল হক প্রমুখ। উদ্বোধনী অনুষ্ঠানে সংগীত পরিবেশন করেন ছায়ানট, রবীন্দ্রনাথ ঘোষ বাচিক শিল্পী সংসদ, বাহার সুর ঝঞ্ঝা ও গানের তরী সংগঠনের শিল্পীরা।

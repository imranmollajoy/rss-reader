ছবিতে স্পষ্ট বোঝা না গেলেও কারও কারও দাবি, ওটা এক পাটি চপ্পল, কেউ বা মনে করছেন, সেটা ফুলের মালাও হতে পারে। যদিও বস্তুটিকে ফুলের মালার মতো মনে হয়নি। রাজ্য পুলিশের এক কর্তার আবার দাবি, ওটা নাকি ছিল একটা মুঠোফোন। অবশ্য বেশির ভাগ মানুষের ধারণা, বস্তুটি চপ্পল।

‘নিট’ ও ‘নেট’ পরীক্ষার দুর্নীতি নিয়ে ডাকা সংবাদ সম্মেলনে রাহুল গান্ধীও বলেছেন যে সেটি চপ্পল ছিল। পরীক্ষায় দুর্নীতি নিয়ে প্রধানমন্ত্রী কেন নীরব, সে প্রসঙ্গে বলতে গিয়ে রাহুল বলেন, নীরব, কেননা তিনি পঙ্গু হয়ে গেছেন। তাঁর এখন একটাই চিন্তা, লোকসভার স্পিকার নির্বাচন নিয়ে। সরকার টিকিয়ে রাখতে পারবেন কি না, তা নিয়ে। উনি মানসিকভাবে চুরচুর করে ভেঙে পড়েছেন। তাঁর যা মানসিকতা, তাতে এইভাবে সরকার চালানো অসম্ভব।

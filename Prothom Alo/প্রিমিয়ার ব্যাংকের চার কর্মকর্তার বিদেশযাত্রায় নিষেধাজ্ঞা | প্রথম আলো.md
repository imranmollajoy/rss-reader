পিপি মাহমুদ হোসেন প্রথম আলোকে বলেন, প্রিমিয়ার ব্যাংকের নারায়ণগঞ্জ শাখার ব্যবস্থাপক ব্যাংকটির অতিরিক্ত ব্যবস্থাপনা পরিচালক মো. শহীদ হাসান মল্লিক, ভাইস প্রেসিডেন্ট মুশফিকুল আলম, ব্যাংকটির নারায়ণগঞ্জ শাখার এসএভিপি দীপক কুমার দেবনাথ ও মুহম্মদ মেহেদী হাসান সরকারের বিরুদ্ধে ঋণ জালিয়াতির ঘটনায় অনুসন্ধান করছে দুদক। প্রিমিয়ার ব্যাংকের এই চার কর্মকর্তাসহ কয়েকজন কর্মকর্তার বিরুদ্ধে ‘ব্যাক টু ব্যাক এলসি’ সুবিধার আড়ালে জাল-জালিয়াতির মাধ্যমে ৪৩টি সন্দেহভাজন তৈরি পোশাক প্রতিষ্ঠানের অনুকূলে সাড়ে তিন হাজার কোটি টাকা ভুয়া ঋণ মঞ্জুর করে আত্মসাতের অভিযোগের অনুসন্ধান করছে দুদক।

দুদকের পিপি বলেন, প্রিমিয়ার ব্যাংকের ওই চার কর্মকর্তা দেশত্যাগের পরিকল্পনা করছেন। সে কারণে তাঁদের বিদেশযাত্রায় নিষেধাজ্ঞা চেয়ে আজ আদালতে আবেদন করা হয়। আদালত সেই আবেদন মঞ্জুর করেছেন।

আলোচনা পর্বে বক্তারা বলেন, বাংলাদেশের বর্তমান ‘উন্নয়নযাত্রা’র এ মডেলের সুবিধাভোগী মূলত একচেটিয়া করপোরেট প্রতিষ্ঠান, দুর্নীতিবাজ দখলদার ব্যক্তি ও লুটেরা গোষ্ঠী। আর এর শিকার দেশের প্রাণ-প্রকৃতি, পরিবেশ ও সংখ্যাগরিষ্ঠ মানুষ। দেশের সম্পদ নদীনালা, খালবিল, বন-পাহাড়, উন্মুক্ত জমি লুটেরা গোষ্ঠীর হাতে তুলে দেওয়া হয়েছে উন্নয়নের ধুয়া তুলে। এর মধ্য দিয়ে দেশের প্রাকৃতিক সম্পদের ওপর পুঁজির নিরঙ্কুশ কর্তৃত্ব প্রতিষ্ঠার কাজটি নিশ্চিত করেছে রাষ্ট্র।

আলোচনা পর্বের আগে সকাল ৭টায় উচ্চাঙ্গসংগীতশিল্পী পণ্ডিত অসিত কুমার দের রাগ সংগীতের মাধ্যমে বর্ষা উৎসবের আয়োজন শুরু হয়। এরপর সমবেত গান, আবৃত্তি, নৃত্য পরিবেশন করেন শিল্পীরা।

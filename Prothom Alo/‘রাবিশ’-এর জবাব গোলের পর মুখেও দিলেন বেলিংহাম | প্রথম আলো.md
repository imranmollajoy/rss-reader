এক সাংবাদিক জিজ্ঞেস করেন, ‘রাবিশ’ বলতে ঠিক কার বা কিসের কথা বলছেন বেলিংহাম। জবাবে তিনি বলেন, ‘রাবিশ বলে কী বোঝাতে চাচ্ছি, সেটা আপনি জানেন। ইংল্যান্ডের হয়ে খেলতে পারাটাই একজন ফুটবলারের ক্যারিয়ারের গৌরবময় ব্যাপার। কিন্তু কখনো কখনো এটা অন্য রকম হয়ে যায়। এখানে খুব উঁচু মাত্রার চাপ থাকে, আগের আসরগুলোর ফল যেমনই হোক না কেন, সমর্থকদের বিপুল প্রত্যাশা থাকে। মানুষ প্রচুর কথা বলে। আমার মনে হয় এটা কিছুটা ব্যক্তিগতভাবেও নেওয়ার আছে।’

গোলের উদ্‌যাপনে ‘হু এলস’ বলে যে চিৎকার করেছিলেন, সেটি যে সমালোচকদের উদ্দেশে, তা–ও উঠে এসেছে বেলিংহামের কথায়, ‘আমরা প্রতিদিনই কঠোর পরিশ্রম করি সমর্থকদের এমন পারফরম্যান্স উপহার দেওয়ার জন্য। কখনো কখনো সেটা ভালো হয় না, কখনো মনে হয় অতি মাত্রায় সমালোচনা হচ্ছে। এটা (হুল এলস) শুনতে ভালো লাগবে না, কিন্তু এ ধরনের মুহূর্তের জন্য এটা সব সময়ই ব্যবহার করা যায়। কিছু মানুষকে এটা ফিরিয়ে দিতে পারাটা চমৎকার, আমার তা–ই মনে হয়।’

ইসরায়েলের প্রতিরক্ষা বাহিনী (আইডিএফ) ভাইরাল হওয়া এই ভিডিওটির বিষয়ে বিবৃতি দিয়েছে। তারা বলছে, পশ্চিম তীরের জেনিন শহরে ইসরায়েলি সেনা অভিযান চলাকালে এ ঘটনা ঘটে। ওই ফিলিস্তিনি অভিযান চলাকালে গুলি বিনিময়ের সময় আহত হন। তিনি সন্দেহভাজন ছিলেন। ইসরায়েলের সেনাবাহিনী বলেছে, আহত ফিলিস্তিনিকে এভাবে গাড়ির সামনে বেঁধে রেখে তাদের সেনারা প্রটোকল ভেঙেছে।  

আহত ফিলিস্তিনি ব্যক্তির পরিবার বলেছে, তাঁরা একটি অ্যাম্বুলেন্স খুঁজছিলেন। এ সময় সেনাবাহিনী তাঁকে ধরে জিপের বনেটের (ইঞ্জিনের ওপরের অংশ) ওপর বেঁধে রাখে। এরপর গাড়িটি চালিয়ে চলে যায়।  

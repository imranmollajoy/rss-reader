প্রথম ৪ ম্যাচে ৯ উইকেট—বিশ্বকাপে এখন পর্যন্ত অস্ট্রেলিয়ার সবচেয়ে সফল বোলার অ্যাডাম জাম্পা। পাওয়ারপ্লে শেষেই তাঁকে এনেছেন মার্শ। এ লেগ স্পিনারের প্রথম ওভারে অবশ্য এসেছে ৮ রান, যাতে ছিল নাজমুলের মারা একটি চারও।

আরেক প্রান্তে আনা হয়েছে দ্বিতীয় সর্বোচ্চ ৬টি উইকেট নেওয়া মার্কাস স্টয়নিসকে, যিনি এ মুহূর্তে আইসিসি টি-টোয়েন্টি র‍্যাঙ্কিংয়ের এক নম্বর অলরাউন্ডারও। স্টয়নিসের শর্ট বলে কাট করতে গিয়ে উইকেটের পেছনে ক্যাচ তুলেছিলেন নাজমুল, সেটি অবশ্য গেছে ম্যাথু ওয়েডের নাগালের বাইরে দিয়ে। ওই চারে বাংলাদেশের দলীয় ৫০ ও নাজমুল-লিটন জুটিরও ৫০ রান হয়ে গেছে। ৮ ওভারে ৫৭/১।

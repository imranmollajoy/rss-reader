কনমেবল মনে করে, কোপা আমেরিকার নিয়মে ১০৪ ও ১৪৫ নম্বর ধারা ভেঙেছেন স্কালোনি। এ দুটি ধারায় বলা হয়েছে, বিরতির পর খেলা শুরু করতে নির্দিষ্ট সময়ের মধ্যে দুটি দলকে মাঠে থাকতে হবে। স্কালোনিকে নিষেধাজ্ঞা দেওয়ার পাশাপাশি আর্জেন্টিনা দলকে ১৫ হাজার ডলার জরিমানাও করা হয়েছে। স্যামুয়েল এ নিয়ে বলেছেন, ‘তিনি (স্কালোনি) একটু তিক্ত পরিস্থিতির মধ্যে আছেন। কারণ, আমরা নিজেদের সঠিক কোচিং স্টাফ বলে মনে করে এসেছি। ছয় বছরে আমরা প্রায় কখনোই এমন নিষেধাজ্ঞার সম্মুখীন হইনি। কিন্তু এখন তার তিক্ত লাগাই স্বাভাবিক। আগামীকাল তিনি দলের সঙ্গে থাকতে চেয়েছিলেন।’

স্কালোনির মতো চিলি কোচ রিকার্দো গারেকাও বিরতির পর মাঠে দেরিতে ফেরায় এক ম্যাচের নিষেধাজ্ঞা পেয়েছেন। ২ ম্যাচে ৬ পয়েন্ট নিয়ে ‘এ’ গ্রুপের শীর্ষে আর্জেন্টিনা। সমান ম্যাচে ৩ পয়েন্ট নিয়ে দ্বিতীয় কানাডা, ১ পয়েন্ট পেয়ে তৃতীয় চিলি এবং পেরুও ১ পয়েন্ট নিয়ে চতুর্থ।

বাংলাদেশের পেস আক্রমণ অস্ট্রেলিয়ান ব্যাটসম্যানদের চ্যালেঞ্জ জানাবে না, এমন আশা করেন দলটির অধিনায়ক মিচেল মার্শ। যোগ্য দল হিসেবে বাংলাদেশ সুপার এইটে উঠেছে উল্লেখ করে মার্শ বলেন, এই চ্যালেঞ্জ নিতে মুখিয়ে আছেন তাঁরা।

মোস্তাফিজুর রহমান, তাসকিন আহমেদ ও তানজিম হাসানের সমন্বয়ে গড়া বাংলাদেশের পেস আক্রমণ এখন পর্যন্ত টি–টোয়েন্টি বিশ্বকাপে অন্যতম সফল। বাংলাদেশ পেসাররা ৪ ম্যাচে নিয়েছেন ৯.৯৫ গড়ে ২৩টি উইকেট, ওভারপ্রতি খরচ করেছেন মাত্র ৪.৮৭ রান। সুপার এইটে যে দলগুলো উঠেছে, তাদের মধ্যে এই মানদণ্ডে বাংলাদেশের পেসাররাই সবচেয়ে এগিয়ে।

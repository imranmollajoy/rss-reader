মামলার বাদী আবদুল খালেক বলেন, আড়াই বছর আগে তাঁর বোন মমতার সঙ্গে ওসমানের বিয়ে হয়েছিল। তাঁদের সংসারে সাত মাস বয়সী এক মেয়ে আছে। সম্প্রতি ওসমান গনি তাঁর শ্বশুরের কাছে যৌতুক হিসেবে একটি মোটরসাইকেল কেনার জন্য টাকার দাবি করেন। টাকা দিতে অস্বীকৃতি জানানোয় মমতা খাতুনের ওপর শারীরিক নির্যাতন চলতে থাকে।

আবদুল খালেকের অভিযোগ, ওসমান গনি তাঁর স্ত্রী মমতা খাতুনকে অন্যদের সহযোগিতায় গত রোববার রাতে গলায় প্লাস্টিকের দড়ি লাগিয়ে ফাঁস দিয়ে হত্যা করেন। পরে শোবার ঘরের ধরনার সঙ্গে মরদেহটি ঝুলিয়ে রেখে পালিয়ে যান তাঁরা। যৌতুকের টাকা না পেয়ে শ্বশুরবাড়ির লোকজন তাঁর বোনকে হত্যা করবে, এমনটি তিনি চিন্তাও করেননি।

হজ পালন করতে সৌদি আরব গিয়ে এখন পর্যন্ত ২১ বাংলাদেশি হজযাত্রীর মৃত্যু হয়েছে। তাঁদের মধ্যে ১৮ জন পুরুষ ও ৩ জন নারী। এর মধ্যে মক্কায় মারা গেছেন ১৬ জন, মদিনায় ৪ জন ও মিনায় ১ জন। প্রথম বাংলাদেশি হজযাত্রী মারা যান গত ১৫ মে।

মারা যাওয়া হজযাত্রীরা হলেন নেত্রকোনার কেন্দুয়া উপজেলার মো. আসাদুজ্জামান (৫৭), ভোলার মো. মোস্তফা (৯০), কুড়িগ্রামের মো. লুৎফর রহমান (৬৫), ঢাকার নবাবগঞ্জের মো. মুরতাজুর রহমান (৬৩), চট্টগ্রামের রাউজান উপজেলার মোহাম্মদ ইদ্রিস (৬৪), ঢাকার কদমতলির মোহাম্মদ শাহজাহান (৪৮), কুমিল্লার মো. আলী ইমাম ভূঁইয়া (৬৫), কক্সবাজারের মহেশখালী উপজেলার মো. জামাল উদ্দিন (৬৯), কক্সবাজারের রামু উপজেলার মোহাম্মদ নুরুল আলম (৬১), কক্সবাজারের চকরিয়া উপজেলার মাকসুদ আহমদ (৬১), ফরিদপুরের নগরকান্দার মমতাজ বেগম (৬৩), ঢাকার রামপুরার বাসিন্দা আরিফুল ইসলাম (৫৭), গাইবান্ধার সাঘাটা উপজেলার মো. সোলাইমান (৭৩), রংপুরের তারাগঞ্জের গোলাম কুদ্দুস (৫৪), রংপুরের পীরগঞ্জের শাহাজুদ আলী (৫৫), রংপুরের তারাগঞ্জের গোলাম কুদ্দুস (৫৫), কুমিল্লার নাঙ্গলকোটের শাহ আলম (৭৭), কিশোরগঞ্জের পাকুন্দিয়া সুফিয়া আক্তার খাতুন (৬২) ও টাঙ্গাইল সদরের আলমগীর হোসেন খান (৭৩)।

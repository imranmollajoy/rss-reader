রাজধানীর খিলক্ষেত থানার নিকুঞ্জ এলাকায় চালক নিয়ন্ত্রণ হারালে মালবোঝাই একটি পিকআপভ্যান সড়ক বিভাজকের সঙ্গে ধাক্কা খায়। পিকআপ ভ্যানটি উল্টে যায়। এতে এক ব্যক্তি নিহত হয়েছেন। আহত দুজন।

গতকাল বৃহস্পতিবার দিবাগত রাত পৌনে ১২টার দিকে দুর্ঘটনাটি ঘটে। খিলক্ষেত থানার উপপরিদর্শক (এসআই) হাফিজুর রহমান এই তথ্যের সত্যতা নিশ্চিত করেছেন।  
নিহত ব্যক্তির নাম মো. আলফাজ (২৫)। তাঁর বাড়ি ময়মনসিংহ জেলার ফুলবাড়ীয়া উপজেলায়। বাবার নাম আবদুল বারেক। আলফাজ রাজধানীর মিরপুর ১২ নম্বর সেকশন এলাকায় থাকতেন।

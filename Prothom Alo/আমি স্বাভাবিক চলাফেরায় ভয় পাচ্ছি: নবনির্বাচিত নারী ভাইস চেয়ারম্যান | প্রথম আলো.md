সংবাদ সম্মেলনের লিখিত বক্তব্যে শাহিনা পারভীন বলেন, ওই দিন পাখিমারা বাজারে আওয়ামী লীগের কার্যালয়ে হামলা বা ভাঙচুরের কোনো ঘটনা ঘটেনি। আবদুর রহমান তালুকদার নামে আওয়ামী লীগের নেতা পরিচয় দেওয়া এক ব্যক্তি পাখিমারা বাজারের আওয়ামী লীগ কার্যালয় ভাঙচুরের মিথ্যা নাটক সাজিয়ে আওয়ামী লীগ নেতাদের প্রভাবিত করার চেষ্টা করছেন। তাঁকে ওই ঘটনায় জড়িয়ে অপরাধী বানানোর চেষ্টা করছেন।

তিনি বলেন, ওই ঘটনার পর তিনি থানায় গিয়ে বসে থাকলেও ওসি কোনো সৌজন্য দেখাননি। নজরুলকে তুলে আনার কারণ জানতে চাইলে ওসি জানান, পাখিমারায় আওয়ামী লীগের কার্যালয় ও আবদুর রহমান তালুকদারের বাসা ভাঙচুর হয়েছে। নজরুল সেই মামলার আসামি। তখন রাত সোয়া একটা বাজে। তখন পর্যন্ত থানায় কোনো এজাহার দাখিল হয়নি। কিন্তু দুঃখজনকভাবে নজরুলকে আগেই আসামি হিসেবে ধরে আনা হয়।

বিএনপির স্থায়ী কমিটির সদস্য গয়েশ্বর চন্দ্র রায় বলেন, ‘আজিজ, বেনজীর, মতিউর সব সরকারের প্রোডাক্ট। ভারতের সঙ্গে যত চুক্তি, সব দেশের স্বার্থবিরোধী। জেল ও মৃত্যু অবধারিত, এগুলোকে ভয় পেয়ে কাউকে ছাড় দেব না। ঘরে বসে থেকে মার খেতে আর রাজি নই।’

সংসদ, বিচার বিভাগ ও দুর্নীতি দমন কমিশনের মতো প্রতিষ্ঠানগুলো সরকার নিজের কবজায় নিয়েছে বলে অভিযোগ করেন বিএনপির ভাইস চেয়ারম্যান আবদুল আউয়াল মিন্টু। তিনি বলেন, দেশের মানুষের কল্যাণে প্রতিষ্ঠিত ও জনগণের টাকায় পরিচালিত এসব প্রতিষ্ঠান মুষ্টিমেয় লোকের সেবাদাসে পরিণত হয়েছে। খালেদা জিয়ার মুক্তির একটাই পথ, রাজপথে নেমে এই অবৈধ সরকারকে উৎখাত করা।

মানববন্ধনে আরও বক্তব্য দেন দলের যুগ্ম মহাসচিব শহীদ উদ্দীন চৌধুরী এ্যানি, আবদুস সালাম, মোস্তাফিজুর রহমান, স্বেচ্ছাসেবক সম্পাদক মীর সরাফত আলী প্রমুখ। সঞ্চালনা করেন ঢাকা জেলা বিএনপির সাধারণ সম্পাদক এবং নারী ও শিশু অধিকার ফোরামের সদস্যসচিব নিপুণ রায় চৌধুরী।

চলতি বছরের শুরুর দিকেই শুটিং সেটে আহত হয়েছিলেন প্রিয়াঙ্কা চোপড়া। হলিউড সিনেমা ‘হেড অব স্টেট’-এর শুটিংয়ে আহত হন তিনি। তখন সামাজিক যোগাযোগমাধ্যমে তাঁর মুখের একটি ছবি শেয়ার করেছিলেন, যেখানে তাঁর ক্ষত স্পষ্ট দেখা যাচ্ছিল।  
এ ছাড়া গত ১৬ এপ্রিলও ইনস্টাগ্রাম স্টোরিতে প্রিয়াঙ্কা চোপড়া কিছু ছবি শেয়ার করেছিলেন, যেখানে তাঁর শরীরে ছিল রক্তের দাগ। ছবি শেয়ার করতে গিয়ে প্রিয়াঙ্কা লিখেছিলেন, ‘আমি জানি না গত কয়েক বছরে কতবার আহত হওয়ার ছবি পোস্ট করেছি।’

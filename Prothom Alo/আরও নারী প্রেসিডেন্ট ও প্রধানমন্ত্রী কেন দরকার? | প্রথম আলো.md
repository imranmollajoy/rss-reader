তাঁদের আন্দোলনের ফল হিসেবে এই বছরের নির্বাচনে আমরা অনেক জায়গায় অনেক বিরক্তিকর প্রবণতাকে উল্টে যেতে দেখছি। এসব কারণে রাজনৈতিক নেতৃত্বে অধিক সংখ্যক নারীকে নির্বাচিত করা অত্যন্ত গুরুত্বপূর্ণ। কিন্তু এ ক্ষেত্রে অর্থবহ ও টেকসই অগ্রগতির জন্য সরকার এবং জনসেবামূলক সংস্থাগুলোর এগিয়ে আসা প্রয়োজন।

শুধু লিঙ্গসমতার ওপর দৃষ্টি নিবদ্ধ করে এমন প্রকল্পগুলোকে ২০২২ সালে এসডিজি–সম্পর্কিত কোনো তহবিল দেওয়া হয়নি। অথচ বাস্তবতা হলো এসডিজির অন্যান্য ১৬টি লক্ষ্য থেকে লিঙ্গসমতাবিষয়ক এসডিজি-৫ অনেক পিছিয়ে রয়েছে এবং এ বিষয়ে অর্থায়নের ঘাটতির প্রভাব ইতিমধ্যে বিশ্বজুড়ে দেখা যাচ্ছে। নারী নেত্রী হিসেবে লিঙ্গসমতাবিষয়ক নিষ্ক্রিয়তার কথা মনে করিয়ে দেওয়া আমাদের কর্তব্য।

আসুন আমরা ২০২৪ সালকে নতুন প্রজন্মের নারীদের নেতৃত্বে নিয়ে আসার একটি বছর হিসেবে গড়ে তুলি। আমরা একসঙ্গে কাজ করলে এমন একটি ভবিষ্যৎ গড়ে তুলতে পারব, যেখানে রাজনীতিতে নারীরাই ক্ষমতাধর চালিকা শক্তি হিসেবে নিজেদের দাঁড় করাতে পারবেন।

● **এলেন জনসন সারলিফ **শান্তিতে নোবেলজয়ী ও লাইবেরিয়ার সাবেক প্রেসিডেন্ট, যিনি আফ্রিকান দেশগুলোর মধ্যে প্রথম কোনো নির্বাচিত নারী প্রেসিডেন্ট এবং

● **বিনাইফার নওরোজি **ওপেন সোসাইটি ফাউন্ডেশনের প্রথম নারী প্রেসিডেন্ট

স্বত্ব: **প্রজেক্ট সিন্ডিকেট **ইংরেজি থেকে সংক্ষিপ্ত আকারে অনূদিত

সায়েদুল হক বলেন, ‘মুদ্রা সংকোচন নীতি করতে গিয়ে এমপিদের ওপরও সংকোচন শুরু হয়ে গেছে। আমাদের গাড়ির ওপর ২০ শতাংশ কর চলে এল। কাদের সাথে আমরা তুলনা করব। আমার এলাকার সব সরকারি কর্মকর্তার গাড়ি আছে। তাদের নতুন নতুন গাড়ি দেওয়া হয় আর আমাদের কিনতে হয়।’

সায়েদুল হক বলেন, তিনি ইতিমধ্যে শুল্কমুক্ত গাড়ি পেয়েছেন। তিনি যেহেতু পেয়েছেন, অন্যরা না পেলে তা বৈষম্য হয়। তবে যদি দেশের স্বার্থে শুল্ক বসানোর প্রস্তাব পাস হয়, তাহলে তিনি করের টাকা জমা দিয়ে আসবেন।

সায়েদুল হক বলেন, ‘এই সংসদে আমার বিরুদ্ধে একজন মাননীয় সংসদ সদস্য অভিযোগ দিয়েছেন। আমি বরাদ্দের তথ্য ফেসবুকে দিয়ে দিয়েছি। ২৫ কোটি টাকার কথা বলা হয়েছে। আমি যত বরাদ্দ পেয়েছি, এমপি হিসেবে তার ট্রাস্টি আমি। এই টাকা জনগণের। জনগণের এটার বিষয়ে জানার অধিকার আছে। আপনি যে বরাদ্দ পাবেন, নতুন প্রজন্ম তা জানতে চায়। সেটা জানার অধিকার জনগণের আছে।’

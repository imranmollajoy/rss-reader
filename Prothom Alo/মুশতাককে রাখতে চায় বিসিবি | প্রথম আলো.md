আজ মিরপুর শেরেবাংলা স্টেডিয়ামের বিসিবি কার্যালয়ে পরিচালনা পর্ষদের সভায় এ নিয়ে আলোচনা হবে বলে জানিয়েছেন বিসিবির ক্রিকেট পরিচালনা প্রধান জালাল ইউনুস। গতকাল মুঠোফোনে প্রথম আলোকে তিনি বলেন, ‘মুশতাকের সঙ্গে আমাদের নতুন করে চুক্তি করার ইচ্ছা আছে। আমরা এ নিয়ে বোর্ডে আলোচনা করব।’

সভায় পূর্বাচলে নির্মাণাধীন শেখ হাসিনা আন্তর্জাতিক ক্রিকেট স্টেডিয়াম ও টি–টোয়েন্টি বিশ্বকাপে বাংলাদেশ দলের পারফরম্যান্স নিয়েও আলোচনা হবে। টি–টোয়েন্টি বিশ্বকাপের অতীত রেকর্ড বিবেচনায় গ্রুপ পর্বে তিনটি জয় এবং সুপার এইটে জায়গা করে নেওয়াটা বাংলাদেশ দলের জন্য সাফল্যই।

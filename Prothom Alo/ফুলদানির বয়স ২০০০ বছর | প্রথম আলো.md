ডোজিয়ার আরও বলেন, ‘কাজের খাতিরে আমাকে মেক্সিকোতে বেশ যেতে হয়। দোকানের তাকে অন্যান্য জিনিসের সঙ্গে ফুলদানিটি দেখার পরই আমার কাছে আলাদা মনে হচ্ছিল।’

ডোজিয়ার মানবাধিকার সংগঠন খ্রিষ্টান সলিডারিটি ওয়ার্ল্ডওয়াইডে কাজ করেন। কাজের সুবাদে তিনি গত জানুয়ারিতে মেক্সিকো সিটির ন্যাশনাল মিউজিয়াম অ্যানথ্রোপলজি ঘুরতে যান। তখনই তাঁর মাথায় কিছু একটা ভাবনা আসে।

ডোজিয়ার বলেন, ‘আমি যখন জাদুঘরে ঘুরছিলাম, তখন আমার মনে হলো, আমার বাসায় যে ফুলদানি রয়েছে, ঠিক সেই রকম জিনিস এখানে রয়েছে।’

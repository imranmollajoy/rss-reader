মার্কিন পররাষ্ট্র দপ্তরের এক বিবৃতিতে বলা হয়, ‘গাজা উপত্যকায় মানবিক সংকট যেন আরও খারাপ না হয়ে পড়ে, তা নিশ্চিত করতে এবং দুর্ভিক্ষের ঝুঁকি কমাতে মানবিক সহায়তার ব্যবস্থা করা জরুরি।’

তিনি আরও বলেন, ‘ইসরায়েল ও পশ্চিম তীর হয়ে গাজা অভিমুখী ত্রাণবহরের নিরাপত্তা নিশ্চিত করাটা ইসরায়েল সরকারের দায়িত্ব। জরুরি মানবিক সহায়তাকে নাশকতা ও সহিংসতার লক্ষ্যবস্তু করার বিষয়টি আমরা সহ্য করব না।’

সম্প্রতি ইসরায়েলের পুলিশ কমিশনার কোবি শাবতাইকে উদ্ধৃত করে ইসরায়েলি সংবাদমাধ্যমগুলোর প্রতিবেদনে বলা হয়, গাজা উপত্যকায় ত্রাণবহরকে সুরক্ষা দেওয়া থেকে আইনশৃঙ্খলা রক্ষাকারী বাহিনীকে বিরত রাখার চেষ্টা করছেন দেশটির জাতীয় নিরাপত্তামন্ত্রী ইতামার বেন গভির। এর এক দিন পরই উগ্রপন্থী গোষ্ঠীর বিরুদ্ধে নিষেধাজ্ঞা দিল মার্কিন সরকার।

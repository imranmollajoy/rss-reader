সিলেট সদরে ট্রাকে পাথরের স্তূপের নিচে লুকিয়ে অবৈধভাবে আনা ভারতীয় চিনি জব্দের এক সপ্তাহের কম সময়ের মধ্যে আবার একই কায়দায় পণ্যটি চোরাচালান করা হচ্ছিল। পুলিশের টহল দল ট্রাকটিকে ধাওয়া দিয়ে আটক করেছে। এ সময় পাথরের স্তূপের নিচে মিলেছে ২৭৫ বস্তা ভারতীয় চিনি। এ ঘটনায় ট্রাকচালককে গ্রেপ্তার করেছে পুলিশ।

গতকাল বুধবার গভীর রাতে সিলেট মহানগর পুলিশের অতিরিক্ত উপকমিশনার (গণমাধ্যম) মোহাম্মদ সাইফুল ইসলামের সই করা বিজ্ঞপ্তিতে এ তথ্য জানানো হয়।

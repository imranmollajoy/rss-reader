বিবো বলেন, ‘বিষয়টি সত্যি অস্বাভাবিক। আমরা অন্য যেকোনো বিদ্যালয় বা আমাদের এখানে সর্বোচ্চ ৫ থেকে ১০ জোড়া যমজ শিক্ষার্থী পেয়েছি। আমাদের প্রতিষ্ঠানের যেকোনো শ্রেণিতে ৪৫০ থেকে ৫০০ শিক্ষার্থী পড়াশোনা করে থাকে। এবার অষ্টম শ্রেণি থেকে গ্র্যাজুয়েশন অনুষ্ঠানে অংশ নেয় ৪৫০ জন শিক্ষার্থী।’

বিবো বলেন, গত বুধবার অনুষ্ঠানের সময় শিক্ষাপ্রতিষ্ঠানের পক্ষে ওই ২৩ জোড়া শিক্ষার্থীকে বিশেষভাবে অভিনন্দন জানানো হয়েছে।

যুক্তরাষ্ট্রের জাতীয় স্বাস্থ্য পরিসংখ্যান কেন্দ্রের তথ্যমতে, যুক্তরাষ্ট্রে জন্ম নেওয়া শিশুদের প্রায় ৩ শতাংশ যমজ।

বিবো বলেন, পোলার্ড মিডল স্কুলের শিক্ষার্থীদের ১০ ঘণ্টা পর্যন্ত তাদের কমিউনিটিতে সেবা-সংক্রান্ত শিক্ষা গ্রহণের পাশাপাশি কাজ করতে হয়। প্রতিবছর নিধাম এক্সচেঞ্জ ক্লাব কমিউনিটি সেবার জন্য পাঁচটি পুরস্কার দিয়ে থাকে। এবারই প্রথমবারের মতো এক যমজ লুকাস ও সমির প্যাটেল তাদের সেবার জন্য এই পুরস্কার জিতেছে।

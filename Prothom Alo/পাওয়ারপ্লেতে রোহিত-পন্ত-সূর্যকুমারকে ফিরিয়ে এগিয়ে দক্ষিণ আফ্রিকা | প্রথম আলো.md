কাট করে চার। রিভার্স সুইপে চার। দুটিই একই অঞ্চল দিয়ে—ব্যাকওয়ার্ড পয়েন্ট দিয়ে। দ্বিতীয় ওভারে কেশব মহারাজকে এভাবে স্বাগত জানিয়েছেন রোহিত। এবং চতুর্থ বলে ফিরে গেছেন ভারত অধিনায়ক! পা বাড়িয়ে সুইপ করেছিলেন, কিন্তু সরাসরি ক্যাচ গেছে স্কয়ার লেগে থাকা ক্লাসেনের হাতে। দুটি চারের পরও একটু গতি কমিয়ে ঝুলিয়ে দেওয়ার মতো সাহসী বোলিং করেছেন মহারাজ, পুরস্কারও মিলেছে সেটির।

এবং শেষ বলে আউট ঋষভ পন্তও! তিনিও সুইপ করেছিলেন, ক্যাচ ওঠে ওপরে। যেটি নেন কুইন্টন ডি কক। অন্তত দক্ষিণ আফ্রিকানরা ভেবেছেন তেমনই। টেলিভিশন আম্পায়ারের কাছে যাওয়ার পর নিশ্চিত হয়েছে সেটিই। ব্যাটের একেবারে গোড়ায় লেগেই উঠেছিল বল। ৩ বলের মধ্যে ২ উইকেট নেই ভারতের।

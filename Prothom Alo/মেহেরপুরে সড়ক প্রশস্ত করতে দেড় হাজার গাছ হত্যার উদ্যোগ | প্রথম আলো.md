সওজের মেহেরপুরের উপবিভাগীয় প্রকৌশলী মো. মিজানুর রহমান প্রথম আলোকে বলেন, সরকরের সিদ্ধান্ত অনুযায়ী সড়ক প্রশস্ত ও চার লেন করার প্রক্রিয়া চলছে। এতে জেলা পরিষদের লাগানো গাছ কাটা পড়বে। যেহেতু অনেক গাছ কাটা পড়বে, স্বাভাবিকভাবে পরিবেশের ক্ষতি হবে। কিন্তু ভালো খবর হলো ওই সড়কে বনায়ন কর্মসূচি হাতে নিয়েছে সওজ।

ছহিউদ্দিন ডিগ্রি কলেজের ভূগোল ও পরিবেশ বিভাগের অধ্যাপক মাসুদ রেজা বলেন, এভাবে উন্নয়ন ও সড়ক সম্প্রসারণের নামে গাছ কেটে সরকার পরিবেশের চরম ক্ষতি করছে। এভাবে বৃক্ষনিধনের কারণে জলবায়ুতে নেতিবাচক প্রভাব পড়ছে। মানুষের রোগ প্রতিরোধক্ষমতা ও বৃষ্টিপাত কমছে। কৃষি হুমকির মুখে পড়ছে। তাই যেকোনো প্রকল্প নেওয়ার আগে গাছ লাগানোর বিষয়টি গুরুত্ব দিতে হবে।

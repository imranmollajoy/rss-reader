**উপকরণ ক:** গরুর মাংসের কিমা ২ টেবিল চামচ, আদা পেস্ট ১ টেবিল চামচ, রসুন পেস্ট ১ টেবিল চামচ, পেঁয়াজ মিহি কুচি ২ টেবিল চামচ, কাঁচা মরিচ ১ টেবিল চামচ, কাবাব মসলা ১ চা-চামচ, লবণ স্বাদমতো।

**প্রণালি ক:** উপকরণের সবকিছু একসঙ্গে মিশিয়ে কোপতা বানাতে হবে। এবার ডুবো তেলে একদম মুচমুচে করে ভেজে নিন।

**উপকরণ খ:** চিলি সস ২ টেবিল চামচ, টমেটো কেচাপ ৩ টেবিল চামচ, সয়া সস ১ টেবিল চামচ, ওয়েস্টার সস ১ টেবিল চামচ, ব্রাউন সুগার ১ টেবিল চামচ, লবণ স্বাদমতো, গোলমরিচের গুঁড়া আধা চা-চামচ, লেবুর রস ১ চা-চামচ।

**প্রণালি খ:** উপকরণের সবকিছু একসঙ্গে মিশিয়ে সস বানাতে হবে।

**উপকরণ গ:** কাজুবাদাম ভাজা আধা কাপ, পেঁয়াজকুচি ১ টেবিল চামচ, টমেটোকুচি আধা কাপ, শসাকুচি ১ কাপ, ক্যাপসিকাম স্লাইস করা সিকি কাপ।

**পরিবেশন:** এবার ওপরের ক, খ ও গ উপকরণের সবকিছু একসঙ্গে মিশিয়ে পরিবেশন করুন।

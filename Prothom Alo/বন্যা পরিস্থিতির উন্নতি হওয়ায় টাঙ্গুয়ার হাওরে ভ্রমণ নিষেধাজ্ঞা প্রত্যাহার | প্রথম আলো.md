পানি উন্নয়ন বোর্ডের তথ্য অনুযায়ী, আজ বেলা তিনটায় সুনামগঞ্জ পৌর শহরের ষোলঘর এলাকায় সুরমা নদীর পানির উচ্চতা ছিল ৭ দশমিক ৫৪ মিটার। এখানে এখন সুরমা নদীর পানি বিপৎসীমার ২৬ সেন্টিমিটার নিচে আছে। গত ২৪ ঘণ্টায় সুনামগঞ্জে বৃষ্টি হয়েছে ২ মিলিমিটার।

জেলা প্রশাসনের হিসাব অনুযায়ী সুনামগঞ্জের ১২টি উপজেলায় বন্যায় ১ হাজার ১৮টি গ্রাম প্লাবিত হয়। পানিবন্দী হয়ে পড়ে প্রায় আট লাখ মানুষ। ৫৪১টি আশ্রয়কেন্দ্রে ঠাঁই নেয় প্রায় ২৫ হাজার পরিবার। আজ সকাল ১০টা পর্যন্ত প্রায় ১২ হাজার মানুষ আশ্রয়কেন্দ্রে ছিল। পানি নামায় অনেকেই আশ্রয়কেন্দ্র ছেড়ে বাড়িঘরে ফিরছে।

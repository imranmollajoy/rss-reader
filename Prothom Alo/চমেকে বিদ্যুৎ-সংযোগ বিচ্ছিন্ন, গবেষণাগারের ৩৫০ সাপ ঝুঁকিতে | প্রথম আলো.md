সরেজমিন দেখা যায়, চট্টগ্রাম মেডিকেল কলেজের  প্রশাসনিক ভবন, দুটি হোস্টেল, ভেনম রিসার্চ সেন্টার, ফরেনসিক ভবনে বিদ্যুৎবিহীন রয়েছে। এর ফলে ক্লাস, পরীক্ষা, গবেষণা—সব ব্যাহত হচ্ছে।

সবচেয়ে বেশি সমস্যায় পড়েছে সেখানকার ভেনম রিসার্চ সেন্টার। সংশ্লিষ্ট ব্যক্তিরা জানান, এখানে সাপে কাটার প্রতিষেধক তৈরির জন্য গবেষণা করা হয়। গবেষণার জন্য এখানে প্রায় ৩৫০টি জ্যান্ত সাপ আছে। এসব সাপকে নির্দিষ্ট তাপমাত্রায় রাখতে হয়। এ ছাড়া গবেষণাগারের ফ্রিজে রাখা আছে সাপের বিষ। এখন বিদ্যুৎ–সংযোগ বিচ্ছিন্ন করায় গবেষণাগারের শীতাতপনিয়ন্ত্রণের ব্যবস্থা বন্ধ হয়ে গেছে। শঙ্কা দেখা দিয়েছে সাপগুলো নিয়ে।

ড. আবদেলজলিল নাসেরি প্রায় চার বছর ধরে নিজের টিম নিয়ে গবেষণা চালাচ্ছেন। রোবোটিকস ও এআই কীভাবে স্বাস্থ্য ও পরিচর্যার ক্ষেত্রে সার্থকভাবে কাজে লাগানো যায়, সেটাই তাঁদের গবেষণার বিষয়। ধারাবাহিকভাবে গার্মির উন্নতি ঘটানো হচ্ছে। সেই রোবট, এমনকি রোগীর প্রয়োজনও শনাক্ত করতে পারছে।

ড. নাসেরি বলেন, ‘এই রোবট মুখের অভিব্যক্তি চিনতে পারে। আনন্দ, ব্যথা ইত্যাদি টের পায়। রোগী কেমন বোধ করছেন, রোবট তা বুঝতে পারে। সেই অনুযায়ী রোবট পদক্ষেপ নিতে পারে। এ ছাড়া পড়ে যাওয়ার মতো দৃশ্যমান ঘটনাও সে বুঝতে পারে।

রোবট সরাসরি প্রশ্নও করতে পারে। রোগী যদি বলে পিপাসা পাচ্ছে, গার্মি তখন প্রশ্ন করে, তুমি কি এক বোতল পানি নাকি গরম চা পান করতে চাও? কেউ যদি বলে ঠান্ডা লাগছে, তখন গার্মি বলে, আমি কি একটা চাদর নাকি জ্যাকেট নিয়ে আসব?’  
খুদে সাহায্যকারীরা নার্সিং কর্মীদের কাজের বোঝা কিছুটা কমাচ্ছে এবং অবশ্যই সবার মনে বেশ আনন্দ দিচ্ছে।

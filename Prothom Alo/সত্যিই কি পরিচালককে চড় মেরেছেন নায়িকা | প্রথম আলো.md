ঢালিউডে কেউ কাজের খবর দিয়ে আলোচনায় আসেন, কেউ আবার কাজের বাইরের খবরে। সম্প্রতি তেমনই এক ঘটনায় আলোচনায় এলেন চিত্রনায়িকা ববি ও পরিচালক রাশিদ পলাশ। জানা গেছে, ঈদে মুক্তি পাওয়া ছবি ‘ময়ূরাক্ষী’র নায়িকা ববি চড় মেরেছেন পরিচালককে। ঢাকার নিকেতনের একটি বাসায় এ ঘটনা ঘটেছে, এমনটাই নিশ্চিত করেছেন চলচ্চিত্রসংশ্লিষ্ট কেউ কেউ।

ঈদে মুক্তি পাওয়া‘ময়ূরাক্ষী’ ছবিটি ঘিরে পরিচালকের বিরুদ্ধে নায়িকা ববির একাধিক অভিযোগ রয়েছে। তিনি জানান, শুটিংয়ে পরিচালকের কথার সঙ্গে কাজের কোনো মিল পাননি।একাধিকবার মুক্তির দিনক্ষণ শোনা গেলেও অবশেষে গেল ঈদুল আজহায় মুক্তি পেয়েছে ছবিটি। মুক্তির পরই ছবির নায়িকা ববির সঙ্গে দ্বন্দ্বে জড়ান পরিচালক, যা হাতাহাতি পর্যন্ত গড়িয়েছে।

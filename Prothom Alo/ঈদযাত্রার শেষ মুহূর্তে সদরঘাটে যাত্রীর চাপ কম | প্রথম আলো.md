রাজধানীর মহাখালী থেকে আসা ফার্নিচার ব্যবসায়ী গোলাম হোসেন বলেন, ‘মহাখালী থেকে ঘণ্টাখানেকের মধ্যে সদরঘাটে চলে এসেছি। সকাল সাড়ে ১০টায় এসে দেখি, পন্টুনে যাত্রীদের ভিড় নেই। গত কোরবানির ঈদের আগের দিন এই সময়ে যাত্রীদের ভিড়ে লঞ্চে উঠতে বেগ পেতে হয়েছিল।’ তাঁর ভাষ্য, পদ্মা সেতুর কারণে দক্ষিণাঞ্চলের বাসিন্দাদের অনেকেই সড়কপথে বাড়িতে গেছেন। সড়কপথে গেলে সময়ও কম লাগে।

চিটাগং রোড থেকে আসা এমভি প্রিন্স আওলাদ লঞ্চের যাত্রী পোশাককর্মী রাহেলা বেগম প্রথম আলোকে বলেন, ‘সকালে টার্মিনালে এসে দেখি লঞ্চে যাত্রী কম। তাই স্বাচ্ছন্দ্যে ছেলেমেয়েকে নিয়ে ডেকে বসতে পেরেছি।’

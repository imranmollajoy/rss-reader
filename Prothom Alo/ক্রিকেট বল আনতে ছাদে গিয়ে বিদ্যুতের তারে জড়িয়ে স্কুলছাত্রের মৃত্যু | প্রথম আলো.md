তাসিনের চাচা ফটিকছড়ি প্রেসক্লাবের সভাপতি সৈয়দ জাহেদ উল্লাহ প্রথম আলোকে বলেন, তাসিনের বাবা মুহাম্মদ বাবু কাল বুধবার সকালের একটি ফ্লাইটে  দেশে আসবেন। এরপর জোহরের নামাজের পর তার জানাজা ও দাফন হবে।

ফটিকছড়ি থানার ভারপ্রাপ্ত কর্মকর্তা (ওসি) মীর মো. নুরুল হুদা প্রথম আলোকে বলেন, এটি একটি দুর্ঘটনা। পুলিশ ঘটনাস্থলে গিয়ে তদন্ত করেছে। লাশ বিনা ময়নাতদন্তে দাফনের অনুমতি দেওয়া হয়েছে। কারণ, পরিবার চায় না কিশোর ছেলের লাশ কাটাছেঁড়া করা হোক।

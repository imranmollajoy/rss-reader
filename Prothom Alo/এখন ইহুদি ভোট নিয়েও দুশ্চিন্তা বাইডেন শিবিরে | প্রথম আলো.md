ট্রাম্পের আমলেই আব্রাহাম চুক্তি হয়েছে। যে চুক্তির অধীন বাহরাইন ও সংযুক্ত আরব আমিরাতের মতো দেশের সঙ্গে ইসরায়েলের সম্পর্ক স্বাভাবিক হওয়ার পথ তৈরি হয়। মধ্যপ্রাচ্যে শান্তি ফেরাতে এটিকে গুরুত্বপূর্ণ উদ্যোগ বলে বিবেচনা করা হয়। তবে ৭ অক্টোবরের হামলার পর কয়েক দিনের মধ্যে ট্রাম্প বলেছিলেন, ‘বুদ্ধিদীপ্ত’ হামাসকে আটকাতে ব্যর্থ হওয়ায় কারণে যথাযথভাবে নেতানিয়াহুর সমালোচনা করা উচিত।

ট্রাম্প ইহুদিবিদ্বেষমূলক কোনো ঘটনার সমালোচনাও করেননি এবং তিনি মাঝেমধ্যেই হামাসের হাতে বন্দী জিম্মিদের সঙ্গে ২০২১ সালের ৬ জানুয়ারি অনুষ্ঠিত ক্যাপিটল দাঙ্গায় জড়িত থাকার কারণে কারাদণ্ড পাওয়া ব্যক্তিদের তুলনা করেন।

গাজা যুদ্ধ শুরু হওয়ার পর যুক্তরাষ্ট্রের বিশ্ববিদ্যালয়গুলোয় ইসরায়েলবিরোধী বিক্ষোভ, ইহুদিদের বিরুদ্ধে বিভিন্ন কর্মসূচি ও ক্যাম্পাসগুলোয় ইহুদি শিক্ষার্থীদের হেনস্তা হওয়ার ঘটনা বাইডেনের জন্য রাজনৈতিক ঝুঁকি তৈরি করেছে বলে মনে করেন সাবেক রিপাবলিকান কংগ্রেসম্যান লি জেলডিন। যিনি নিজে একজন ইহুদি।

লি জেলডিন বলেন, এ মুহূর্তে ডেমোক্রেটিক পার্টি এমন একটি মুহূর্তে রয়েছে, যেখানে তাদের এসব শক্তির দ্বারা প্রভাবিত না হয়ে বরং সেগুলোকে সঠিকভাবে পরিচালিত করতে হবে। তা না হলে (ফিলিস্তিনি আমেরিকান ক্যাংগ্রেসওমেন) রাশিদা তালাইব ও মিশিগানে ‘বাইডেনকে পরিত্যাগ করুন’ স্লোগান তোলা ভোটারদের নানা ধরনের অরুচিকর কর্মকাণ্ডের ফলে ডেট্রোয়েট শহরতলিতে বসবাস করা ইহুদি ভোটাররা নিজেদের আরও বিচ্ছিন্ন ভাবার ঝুঁকি তৈরি হবে।

যেসব রাজ্যে সাম্প্রতিক নির্বাচনগুলোয় জয়-পরাজয়ের ব্যবধানের চেয়ে ইহুদি ভোটারের সংখ্যা বেশি আছে, সেসব এলাকায় ট্রাম্প এবং অন্যান্য রিপাবলিকান প্রার্থীদের প্রতি সমর্থন বাড়াতে অন্তত ১ কোটি ৫০ লাখ মার্কিন ডলার ব্যয় করার পরিকল্পনা করেছে রিপাবলিকান জুইশ কোয়ালিশন। জেলডিন নিজে এই বোর্ডের একজন সদস্য।

এ পরিকল্পনার সঙ্গে জড়িত একজন জানান, তাঁদের মূল বক্তব্য হবে ‘একজন ইহুদি আমেরিকান হিসেবে চার বছর আগে আপনি যতটা নিরাপদ বোধ করতেন, এখন কী তার থেকে বেশি নিরাপদ বোধ করছেন?’

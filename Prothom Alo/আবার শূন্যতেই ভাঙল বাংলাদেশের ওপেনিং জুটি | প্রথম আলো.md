বাংলাদেশের সুপার এইট শুরু আজ। গ্রুপপর্বে দক্ষিণ আফ্রিকার সঙ্গে ৪ রানের হার, বাকি ৩টি ম্যাচই জিতে বাংলাদেশ এসেছে শেষ আটে। কঠিন এক গ্রুপ পেরিয়েই এসেছে তারা। অন্যদিকে অস্ট্রেলিয়া এসেছে অনায়াসেই। বাংলাদেশের ব্যাটিং বিশেষ করে টপ অর্ডারের চেহারা বিবর্ণ এখন পর্যন্ত। কেউ এখন পর্যন্ত ১০০ রান করতে পারেননি, ১২৫ স্ট্রাইক রেটের ওপরও খেলেননি কোনো ব্যাটসম্যান। অন্যদিকে অস্ট্রেলিয়ার ব্যাটিং হেভিওয়েট। বাংলাদেশের মূল আশা বোলিং। সে বোলিং কি চ্যালেঞ্জ জানাতে পারবে অস্ট্রেলিয়াকে? ব্যাটসম্যানরা কি এগিয়ে আসবেন লড়াইয়ে? কয়েক ঘণ্টার মধ্যে জানা যাবে সে প্রশ্নের উত্তর। অ্যান্টিগার স্যার ভিভিয়ান রিচার্ডস স্টেডিয়ামে বাংলাদেশের সামনে অস্ট্রেলিয়া, যারা এ টুর্নামেন্টে নেমেছে ট্রেবল (ওয়ার্ল্ড টেস্ট চ্যাম্পিয়নশিপ, ওয়ানডে বিশ্বকাপ ও টি-টোয়েন্টি বিশ্বকাপ) জেতার আশায়।

প্রথম আলো লাইভে আপনাকে স্বাগত জানাচ্ছি আমি সাইফুল্লাহ্‌ বিন আনোয়ার।

বগুড়া জেলা কারাগার থেকে গতকাল গভীর রাতে মৃত্যুদণ্ডপ্রাপ্ত চার আসামি ছাদ ফুটো করে দেয়াল পার হয়ে পালিয়েছিলেন। শেষ খবর পাওয়া পর্যন্ত আজ সকালে তাঁদের কারাগারের আশপাশের এলাকা থেকে আটক করা হয়। তবে এ বিষয়ে বিস্তারিত তথ্য জানা যায়নি।

বগুড়া জেলা কারাগারের জেলার মোহাম্মদ ফরিদুর রহমান প্রথম আলোকে বিষয়টি নিশ্চিত করেছেন। তিনি প্রথম আলোকে বলেন, ‘চারজনই ফাঁসির আসামি। তাঁরা পালিয়েছিলেন। আমরা কারাগারের পাশেই তাঁদের পেয়েছি।’

একই সংবাদ সম্মেলনে জয়া আহসান বলেছিলেন, ‘পরিচালক যখন আমাকে এ ছবির জন্য মনোনীত করে প্রস্তাব পাঠান, আমি সেই প্রস্তাব সঙ্গে সঙ্গে লুফে নিই। সত্যি কথা বলতে, আমি মন খুলে অভিনয় করেছি। তৃপ্ত হয়েছি। ভালো লেগেছে।’ ‘ওসিডি’র পূর্ণাঙ্গ রূপ অবসেসিভ কমপালসিভ ডিজঅর্ডার। এটি একধরনের মনোরোগ। ছবিতে মানসিক ভারসাম্যহীন চিকিৎসকের চরিত্রে অভিনয় করেছেন জয়া। ওসিডি সম্বন্ধে কতটা ভাবাল, সজাগ করল? জয়ার কোনো বাতিক আছে—এমন প্রশ্নে জয়ার উত্তর বলেন, ‘ভাগ্যিস, আমার কোনো বাতিক নেই!’ সৌকর্য ঘোষালের পরিচালনায় এর আগে ‘ভূতপরী’ ছবিতে অভিনয় করেছেন জয়া।

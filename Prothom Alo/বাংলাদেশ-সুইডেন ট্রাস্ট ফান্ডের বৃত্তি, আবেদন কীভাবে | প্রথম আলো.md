বিদেশে অধ্যয়নকারী মেধাবী বাংলাদেশি শিক্ষার্থীদের এক পথের ভ্রমণ ব্যয়ের জন্য মঞ্জুরি প্রদান করবে বাংলাদেশ সরকারের অর্থনৈতিক সম্পর্ক বিভাগের আওতাধীন বাংলাদেশ-সুইডেন ট্রাস্ট ফান্ড। বাংলাদেশি শিক্ষার্থী, যাঁরা ২০২৩ সালের ১ এপ্রিল থেকে চলতি বছরের ৩০ জুনের মধ্যে বিদেশে উচ্চশিক্ষার জন্য (স্নাতক, স্নাতকোত্তর কিংবা পিএইচডি) পূর্ণ বা আংশিক বৃত্তিপ্রাপ্তির মাধ্যমে বিদেশে গেছেন, তাঁরা এই বৃত্তির জন্য আবেদন করতে পারবেন। আবেদন করতে হবে অনলাইনে।  

**আবেদনকারীর যোগ্যতা**

-   বাংলাদেশি শিক্ষার্থীরা বিদেশের শিক্ষাপ্রতিষ্ঠানে পূর্ণ বা আংশিক বৃত্তি পেয়ে উচ্চতর ডিগ্রির (স্নাতক/ স্নাতকোত্তর/ পিএইচডি) জন্য ২০২৩ সালের ১ এপ্রিল থেকে এ বছরের ৩০ জুন পর্যন্ত সময়ে শিক্ষাপ্রতিষ্ঠানে ভর্তি হলে।

-   এ ট্রাস্ট ফান্ডের আওতায় ইতিপূর্বে ভ্রমণ মঞ্জুরি না পেয়ে থাকলে।

-   বিদেশে উচ্চশিক্ষার জন্য আবেদনকারী দেশি বা বিদেশি অন্য কোনো উৎস থেকে ভ্রমণ মঞ্জুরি/ এয়ার টিকেট না পেয়ে থাকলে।

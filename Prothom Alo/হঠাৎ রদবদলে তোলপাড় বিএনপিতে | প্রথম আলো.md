আন্তর্জাতিক সম্পর্কবিষয়ক সহায়ক কমিটিও করা হয়েছে। এতে রয়েছেন শামা ওবায়েদ, অনিন্দ্য ইসলাম, নাসির উদ্দিন অসীম, নওশাদ জমির, কায়সার কামাল, আসাদুজ্জামান, আফরোজা খান, ফাহিমা নাসরিন, জিবা খান, নিপুণ রায় চৌধুরী, শেখ রবিউল আলম, মীর হেলাল উদ্দিন, তাবিথ আউয়াল, ইশরাক হোসেন, ফারজানা শারমীন, ইসরাফিল খসরু, আবু সালেহ মো. সায়েম (ইউকে) ও ইকবাল হোসেন (বেলজিয়াম)।

গত দুই দিনে বিএনপি, ছাত্রদল ও যুবদলে এই রদবদল হয় বিএনপির জ্যেষ্ঠ যুগ্ম মহাসচিব রুহুল কবির রিজভীর স্বাক্ষরে। অনেকে মনে করেন, এই রদবদলে ভারপ্রাপ্ত চেয়ারম্যানের সঙ্গে তাঁরও একটা অংশগ্রহণ ছিল। কিছু কিছু পদে রুহুল কবির রিজভীর ঘনিষ্ঠজন হিসেবে পরিচিত নেতারা ভালো পদ পাওয়ায় এ আলোচনা আরও বেড়েছে।

অবশ্য এ বিষয়ে রহুল কবির রিজভী রদবদলে তাঁর সংশ্লিষ্টতার অভিযোগ অস্বীকার করেছেন। তিনি প্রথম আলোকে বলেন, ‘আমার এ জায়গায় যিনি থাকবেন, তিনিই এ দায়িত্ব পালন করবেন। যদি কোনো নেতা-কর্মী এ ধরনের কথা বলেন থাকেন, এটা সম্পূর্ণরূপে অপপ্রচার। এখানে কমিটিতে যাঁরা আছেন, তাঁরা সবাই তো বিএনপিরই লোক।’

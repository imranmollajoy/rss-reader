পুরস্কার পাওয়া তিন ব্যক্তি হলেন রেজাউল করিম, আজাদ শেখ ও শাহজাহান খান। তাঁরা ফরিদপুর সদর উপজেলার বিভিন্ন ইউনিয়নের বাসিন্দা। পুরস্কার পাওয়া আজাদ শেখ প্রথম আলোকে বলেন, ‘আমি জেলা আওয়ামী লীগের ঘোষিত পুরস্কারের ৫০ হাজার টাকা পেয়েছি। ধন্যবাদ জেলা আওয়ামী লীগকে, তাদের কথা রাখার জন্য।’ রেজাউল করিম বলেন, ‘পুরস্কারের ৫০ হাজার টাকা আমার ও আমার পরিবারের খুব কাজে লাগবে।’

জানতে চাইলে জেলা আওয়ামী লীগের সাধারণ সম্পাদক শাহ মো. ইশতিয়াক প্রথম আলোকে বলেন, ‘আমাদের ঘোষণা অনুযায়ী ওই ৩ জনকে পুরস্কার বাবদ ৫০ হাজার করে মোট দেড় লাখ টাকা দেওয়া হয়েছে। জেলা আওয়ামী লীগ তাদের কথা রেখেছে। বন্য প্রাণী সংরক্ষণ আইনের সঙ্গে ওই ঘোষণা সাংঘর্ষিক হওয়ায় জেলা আওয়ামী লীগের পক্ষ থেকে পুরস্কারের ঘোষণার সিদ্ধান্ত গত রোববার সন্ধ্যায় প্রত্যাহার করা হয়েছে।’

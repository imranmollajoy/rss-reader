মৃতদেহ বা মস্তিষ্ক এভাবে আলাদা করে রাখার নৈতিকতা নিয়ে প্রশ্ন রয়েছে। বিষয়টি বিতর্কিত। জার্মানির বায়োপ্রযুক্তি প্রতিষ্ঠান টুমরো বায়ো মানুষের ক্রায়োপ্রিজারভেশন নিয়ে কাজ করে। এ প্রতিষ্ঠানের ব্যবস্থাপনা পরিচালক ও প্রধান নির্বাহী কর্মকর্তা এমিল কেনডিজোরা বলেন, ১০ বছর পর মস্তিষ্ক আলাদা করে রাখার বিষয়টি বড় কোনো বিষয় থাকবে না। ক্রায়োনিকের বিষয়টি মানুষের মধ্যে ধীরে ধীরে জনপ্রিয় হচ্ছে। এ ছাড়া মস্তিষ্ক সংরক্ষণ দ্রুতগতিতে করা যায়। এটি সাশ্রয়ী। এ নিয়ে মানুষের নানা ট্যাবু থাকলেও তারা সামাজিকভাবে স্বীকৃতির জন্য প্রস্তুত।

ইতিমধ্যে বিভিন্ন পরীক্ষাগারে মস্তিষ্ক সংরক্ষণ করে রাখা শুরু হয়েছে। মস্তিষ্ক নাহয় সহজে সংরক্ষণ করা গেল। কিন্তু পুরো শরীরের কী হবে? ভবিষ্যতে ক্রায়োনিক সাসপেনশন থেকে জেগে ওঠার পর কি হাত-পায়ের প্রয়োজন পড়বে না?

ড. কেনডিজোরা বলেন, মানুষের মস্তিষ্ক অনন্য। এটি আবার তৈরি করা যায়। এ ক্ষেত্রে মৌলিক যুক্তি হলো, শরীরের বাকি সব অংশও পুনরায় তৈরি করা যেতে পারে। এর অর্থ, মানব মস্তিষ্ককে পুনরুজ্জীবিত করার প্রযুক্তি থাকলে একটি বাস্তব বা ভার্চ্যুয়াল শরীরও তৈরি করা সম্ভব। তবে এ ধারণার বাস্তবায়ন এখনো অনেক দূরের পথ।

তবে কেনডিজোরা বলেন, অতীতে হৃদ্‌যন্ত্র প্রতিস্থাপনের বিষয়টিও বৈজ্ঞানিক কল্পকাহিনির বিষয় মনে হতো।

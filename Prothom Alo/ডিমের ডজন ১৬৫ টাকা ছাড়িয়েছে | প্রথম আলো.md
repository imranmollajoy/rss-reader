রাজধানীর আগারগাঁও তালতলা বাজারের ডিম বিক্রেতা হায়দার আলী শনিবার প্রথম আলোকে বলেন, সকাল থেকে বাদামি ডিম ডজনপ্রতি ১৭০ টাকা করে বিক্রি হচ্ছে; পাইকারিতে দাম বৃদ্ধির কারণে তাঁকেও বেশি দামে ডিম বিক্রি করতে হচ্ছে।

কারওয়ান বাজারের ডিম বিক্রেতা রাফসান হোসেন বলেন, বর্তমানে ডিমের সরবরাহ কিছুটা কম; দাম বৃদ্ধির পেছনে এটি কারণ হতে পারে।

সরকারি সংস্থা ট্রেডিং করপোরেশন অব বাংলাদেশের (টিসিবি) হিসাবেও মুরগির দাম বৃদ্ধির বিষয়টি দেখা গেছে। টিসিবির গতকালের বাজারদর অনুসারে, প্রতি ডজন ডিমের দাম ছিল ১৫৯-১৬২ টাকা। অর্থাৎ প্রতি হালি ডিমের দাম পড়ে ৫৩-৫৪ টাকা করে। টিসিবির হিসাবে, গত এক মাসের ব্যবধানে প্রতি হালি ডিমের দাম ৮-১২ শতাংশ বেড়েছে।

প্রধানমন্ত্রী বলেন, ‘গ্রামে লোডশেডিং যেন না দেওয়া হয়, তা বলে দিয়েছেন তিনি। গুলশান, বনানী, বারিধারা—এসব বড়লোকের এলাকায় ২ হাজার মেগাওয়াট লোডশেডিং দিয়ে তাদের মনে করিয়ে দিতে হবে এখন এয়ারকন্ডিশন (শীতাতপনিয়ন্ত্রণ যন্ত্র), গাড়ি, লিফট ইত্যাদি আরাম-আয়েশটা, এটা আসমান থেকে পড়েনি।’

বিদ্যুৎ ও জ্বালানি খাতে ভর্তুকি ধীরে ধীরে কমাতে হবে উল্লেখ করে শেখ হাসিনা বলেন, ‘এ খাতে আমরা কেন ভর্তুকি দেব? বেশি বেশি এয়ারকন্ডিশন, ফ্রিজ, লিফট চলার জন্য দেব? তা তো দেব না। দেশের মানুষের ভাগ্য পরিবর্তনে যেটা করার দরকার, সেটা করব। যে যত বেশি ব্যবহার করবে, তাকে উৎপাদনের খরচটা অবশ্যই দিতে হবে।’

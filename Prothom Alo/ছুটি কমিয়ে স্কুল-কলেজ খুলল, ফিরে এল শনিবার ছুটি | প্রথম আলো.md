দেশের মাধ্যমিক ও উচ্চমাধ্যমিক পর্যায়ের সব শিক্ষাপ্রতিষ্ঠান আজ বুধবার (২৬ জুন) থেকে খুলে দেওয়া হয়েছে। যদিও ঈদুল আজহা, গ্রীষ্মকালীন ছুটিসহ আগামী ৩ জুলাই শিক্ষাপ্রতিষ্ঠান খোলার কথা ছিল। কিন্তু পরে তা কমিয়ে ২৬ জুন পর্যন্ত করা হয়।

এবার ঈদুল আজহা ও গ্রীষ্মকালীন ছুটি শুরু হয়েছে ১৩ জুন থেকে, যা চলার কথা ছিল ২ জুলাই পর্যন্ত। কিন্তু ছুটি সংক্ষিপ্ত করার কারণে আজ বুধবার (২৬ জুন) থেকেই এসব প্রতিষ্ঠান খুলে দেওয়া হয়েছে। আর শুক্রবারের পাশাপাশি শনিবারও সাপ্তাহিক ছুটি থাকবে। গত বৃহস্পতিবার শিক্ষা মন্ত্রণালয় এসব সিদ্ধান্তের কথা জানায়।

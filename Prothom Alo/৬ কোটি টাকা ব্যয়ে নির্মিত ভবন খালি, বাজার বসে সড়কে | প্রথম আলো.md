চকবাজার কাঁচাবাজারে দোকান বরাদ্দ পাওয়া দোকানিদের অভিযোগ, ফুটপাতের ভাসমান দোকানের কারণে তাঁরা দোকান চালু করতে পারছেন না। কেননা, দোকান চালু করলেও তাতে বিক্রি হবে না। মানুষ নিচ থেকে বাজার করে নিয়ে যেতে পারলে দোতলায় কেন উঠবেন? বাজারের দোতলা ও তিনতলা অংশ চালু করতে হলে সিটি করপোরেশন ও স্থানীয় ওয়ার্ড কাউন্সিলরকে দায়িত্ব নিতে হবে।

অবশ্য সিটি করপোরেশনের চকবাজার ওয়ার্ড কাউন্সিলর নূর মোস্তফা এবং রাজস্ব বিভাগের কর্মকর্তারা বলছেন, সিটি করপোরেশন দোকান বরাদ্দ দিয়েছে। এখন বরাদ্দ পাওয়ার পর যদি কেউ দোকান চালু না করে, তাহলে তাঁদের কিছু করার নেই। তারপরও বরাদ্দ পাওয়া দোকানিদের সঙ্গে কয়েক দফা আলোচনা হয়েছে। তাঁদের দোকান চালুর জন্য অনুরোধ জানানো হয়েছে। কিন্তু তাঁরা দোকান চালু করছেন না।

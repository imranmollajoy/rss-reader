সাধারণত ডেঙ্গুতে জ্বরের একেবারে প্রথম দিন থেকেই রক্তে আবির্ভাব ঘটে একটা নির্দিষ্ট অ্যান্টিজেনের। একে বলা হয় এনএসওয়ান অ্যান্টিজেন। চার–পাঁচ দিনের মাথায় কমতে শুরু করে।

আবার চার–পাঁচ দিনের থেকে রক্তে দেখা দিতে পারে এই ভাইরাসের বিরুদ্ধে জন্মানো অ্যান্টিবডি, যাকে বলা হয় আইজিএম (ইমিউনোগ্লোবিউলিন এম)।

৯ থেকে ১০ দিনের মাথায় আইজি এম কমে গিয়ে চলে আসে আইজিজি (ইমিউনোগ্লোবিউলিন জি) অ্যান্টিবডি। এটা দীর্ঘদিন ধরে রক্তে বিরাজ করে।

তাই একটি বা দুটি রক্ত পরীক্ষা করলেই ডেঙ্গুর ফলাফল জানা যাবে। তবে সময়ের সঙ্গে সঙ্গে এসব পরীক্ষার ফলাফল বদলে যেতে পারে।

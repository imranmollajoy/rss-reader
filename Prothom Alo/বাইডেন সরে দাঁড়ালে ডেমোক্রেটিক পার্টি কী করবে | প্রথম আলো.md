এখন ২০২৪ সাল, ইতিমধ্যে অনেক কিছু বদলে গেছে। এখন যদি বাইডেন ডেমোক্রেটিক পার্টির প্রেসিডেন্ট প্রার্থীর পদ থেকে সরে দাঁড়ানোর সিদ্ধান্ত নেন, তাহলে নির্দিষ্ট কিছু প্রক্রিয়ার মধ্য দিয়ে নতুন প্রার্থী বাছাই করতে হবে।

দলের নিয়ম অনুযায়ী, অধিকাংশ বাছাইপর্ব শেষ হওয়ার পর বা সম্মেলন চলাকালে যদি কোনো প্রেসিডেন্ট প্রার্থী সরে দাঁড়ান, সে ক্ষেত্রে প্রতি ডেলিগেটকে দলীয় সম্মেলনেই নতুন প্রার্থী বাছাইয়ে ভোট দিতে হবে। কোনো কারণে ডেলিগেটরা সরাসরি ভোট দিতে না পারলে অনলাইনে নিজের মতামত জানাতে হবে। আগামী আগস্টে শিকাগোতে ডেমোক্রেটিক পার্টির সম্মেলন অনুষ্ঠিত হওয়ার কথা রয়েছে।

এ ক্ষেত্রে বাইডেনকে নিয়ে বড় প্রশ্ন হলো, এবার ডেমোক্রেটিক পার্টির প্রকৃত ডেলিগেট কারা? কারণ, ডেমোক্রেটিক পার্টি বিভিন্ন রাজ্য থেকে নিজেদের ৩ হাজার ৯০০-এর বেশি ডেলিগেটকে ২২ জুনের মধ্যে প্রার্থী বাছাই করার সময় বেঁধে দিয়েছিল, যা ইতিমধ্যে শেষ হয়ে গেছে। ডেলিগেটদের প্রায় সবাই বাইডেনকে সমর্থন দিয়েছেন।

ডিএসইতে প্রকাশিত বিডি ফাইন্যান্সের আর্থিক তথ্য অনুযায়ী, গত বছর শেষে কোম্পানিটি ১০০ কোটি টাকার বেশি লোকসান করেছে। তাতে বছর শেষে এটির শেয়ারপ্রতি লোকসান (ইপিএস) দাঁড়ায় ৫ টাকা ৬০ পয়সায়। অথচ ২০২২ সালে কোম্পানিটি শেয়ারপ্রতি ১ টাকা ২৫ পয়সা মুনাফা করেছিল। কোম্পানিটি বলছে, সুদ আয় ও শেয়ারবাজারের বিনিয়োগ থেকে আয় উল্লেখযোগ্য পরিমাণে কমে গেছে। অন্যদিকে বেড়েছে নিরাপত্তা সঞ্চিতি। এর ফলে বছর শেষে গুনতে হয়েছে লোকসান। তবে কোম্পানিটি এ-ও জানিয়েছে, নিরাপত্তা সঞ্চিতির ফলে কোম্পানির আর্থিক স্বাস্থ্য নিরাপদ থাকবে।

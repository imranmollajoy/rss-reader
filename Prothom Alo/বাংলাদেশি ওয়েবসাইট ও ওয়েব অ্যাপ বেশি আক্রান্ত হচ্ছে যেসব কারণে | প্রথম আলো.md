সেখানে বলা হয়েছে, বাংলাদেশের ওয়েবসাইট লক্ষ্য করে যে ধরনের আক্রমণ হচ্ছে, তা ভার্চ্যুয়াল ভাঙচুরের মতো, যেখানে হ্যাকাররা ওয়েবসাইটের বিষয়বস্তু পরিবর্তন করে থাকে। পাশাপাশি ওয়েবসাইটটি যাদের, তাদের বিব্রত করতে বা হ্যাকারদের ব্যক্তিগত এজেন্ডা প্রচারও করা হয়। অর্থাৎ হ্যাকাররা বিভিন্ন ওয়েবসাইট ডাউন করে রাখে। সাইট হ্যাক করে তা বিকৃতও করে থাকে। সেখানে বিকৃত ছবি দেওয়ার পাশাপাশি বিষয়বস্তুও পরিবর্তন করে ফেলে।

রাজধানীর গাবতলী এলাকায় এক ঘণ্টার ব্যবধানে আজ বুধবার সকালে পৃথক দুটি সড়ক দুর্ঘটনায় তিন ব্যক্তি নিহত হয়েছেন। তাঁরা হলেন মোটরসাইকেলচালক শফিকুল ইসলাম (৪৪) ও মোটরসাইকেলের আরোহী আবুল হাসান (৩৮) এবং বাসচালকের সহকারী বাবুল আলী (৫০)।  
দারুসসালাম থানার পুলিশ জানায়, আজ ভোর সাড়ে পাঁচটার দিকে গাবতলী জি বাংলা হোটেল অ্যান্ড রেস্টুরেন্টের সামনে বেপরোয়া গতির একটি ট্রাক পেছন থেকে একটি মোটরসাইকেলকে ধাক্কা দেয়। এতে মোটরসাইকেলের চালক শফিকুল ইসলাম ঘটনাস্থলে মারা যান। গুরুতর আহত অবস্থায় মোটরসাইকেলের আরোহী আবুল হাসানকে শহীদ সোহরাওয়ার্দী মেডিকেল কলেজ হাসপাতালে নেওয়ার পর তিনি মারা যান।

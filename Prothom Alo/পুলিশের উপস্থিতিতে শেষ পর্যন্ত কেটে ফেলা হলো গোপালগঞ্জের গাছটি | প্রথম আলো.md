রাঘদী ইউনিয়নের গজিনা গ্রামের আলতাফ শেখের ছেলে সৌদিপ্রবাসী সবুর শেখের ঘরের পাশে একটি গাছ কথা বলছে, এমন অপপ্রচারের ছড়িয়ে পড়লে দূরদূরান্ত থেকে আসতে থাকে সাধারণ মানুষ। কেউ কেউ নানা মানতও করতে শুরু করে। গাছের গায়ের সঙ্গে কান পেতে কথা শোনার চেষ্টা করে অনেকে। আজ শনিবার বিকেলে রাঘদী ইউনিয়ন পরিষদের চেয়ারম্যান সাইদুর রহমান ও মুকসুদপুর থানার ভারপ্রাপ্ত কর্মকর্তা আশরাফুল আলমের উপস্থিতিতে কেটে ফেলা হয় গাছটি। গাছ কাটার সময় ভিড় করে স্থানীয় মানুষসহ দূরদূরান্ত থেকে আসা দর্শনার্থীরা।

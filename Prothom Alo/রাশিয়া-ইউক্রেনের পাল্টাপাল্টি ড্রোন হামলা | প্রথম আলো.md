কিয়েভ প্রায়ই বলে আসছে যে ইউক্রেনের জ্বালানি, সামরিক ও পরিবহন অবকাঠামোয় অব্যাহত হামলার জবাব এবং মস্কোর যুদ্ধচেষ্টা রুখে দিতে রাশিয়ার ভেতরে হামলা চালাচ্ছে তারা।

অপরদিকে শনিবার রাতে ইউক্রেনের জ্বালানি অবকাঠামোয় বড় ধরনের হামলা চালিয়েছে রাশিয়া। ইউক্রেনের জ্বালানি মন্ত্রণালয় বলেছে, গত তিন মাসের মধ্যে এ নিয়ে অষ্টমবারের মতো জ্বালানি অবকাঠামোয় হামলা চালাল রুশ বাহিনী।

ইউক্রেনের বিমানবাহিনীর দাবি, রাতে ইউক্রেনের বিভিন্ন অঞ্চলে ১৩টি ড্রোন পাঠায় রাশিয়া। সব কটি ড্রোনই ভূপাতিত করা হয়েছে। এ ছাড়া রুশ বাহিনী ১৬টি ক্ষেপণাস্ত্র নিক্ষেপ করে, যার মধ্যে ১২টিই ভূপাতিত করা হয়েছে।

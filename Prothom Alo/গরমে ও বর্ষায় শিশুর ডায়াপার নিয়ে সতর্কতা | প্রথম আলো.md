**ডায়াপার থেকে র‍্যাশ হলে কী করবেন**

অনেক সময় দেখা যায় সব সতর্কতা মেনে চলার পরও শিশুর ডায়াপার র‍্যাশ হচ্ছে। এর জন্য চিকিৎসার পাশাপাশি বেশ কিছু ঘরোয়া ব্যবস্থা নেওয়া যায়—

কুসুম গরম পানি দিয়ে শিশুর নিতম্ব ধুয়ে, নরম তোয়ালে দিয়ে শুকনা করে মুছে নিন। এবার ফুসকুড়ি বা র‍্যাশের ওপরে কিছু নারকেল তেল ব্যবহার করা যেতে পারে। কারণ, নারকেল তেলের বেশ কিছু জীবাণু প্রতিরোধ করার ক্ষমতা রয়েছে।

ডায়াপার পরানোর আগে পেট্রোলিয়াম জেলি বা অ্যালোভেরার জেলও ব্যবহার করা যায়।

দিনের কিছুটা সময় শিশুকে ডায়াপার ছাড়া রাখুন। এতে ত্বক বাতাসের সংস্পর্শ পাবে আর র‍্যাশ কম হবে।

তবে যদি র‍্যাশের সঙ্গে জ্বর, ফোসকা ইত্যাদি হয় অবশ্যই শিশুরোগ বিশেষজ্ঞের পরামর্শ নিতে হবে।

<sup>লেখক:\ ডা.\ ফারাহ\ দোলা,\ বিশেষ\ ভারপ্রাপ্ত\ কর্মকর্তা,\ স্বাস্থ্য\ অধিদপ্তর</sup>

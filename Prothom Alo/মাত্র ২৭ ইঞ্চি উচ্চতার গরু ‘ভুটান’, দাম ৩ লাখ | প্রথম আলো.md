লাল টুকটুকে ‘ভুটান’ স্বভাবে বেশ শান্ত। খাওয়াদাওয়াতেও তেমন না নেই। ভুসি, ডাল, দানাদার খাবার, সবুজ ঘাস; সবই চলে তার। তবে অন্য আর দশটা গরুর মতো নয় ভুটান। সে আকারে ছোট, খর্বকায়। ব্যাপারী ২৭ ইঞ্চি উচ্চতার ভুটানের দাম হাঁকছেন তিন লাখ টাকা। একটু এদিক-সেদিক করে ছেড়ে দেবেন।

কিন্তু ভুটান কি আদৌ বিক্রি হবে, এমন প্রশ্নে কুষ্টিয়ার ব্যাপারী ইমদাদুল হক জানালেন, কেউ শখ করে কিনতে চাইলে দামে ছাড় দেবেন। থাকবে উপহারও।

মুঠোফোনে শিশু আয়ানের চাচা আহমদ মোস্তফা প্রথম আলোকে বলেন, আয়ানের মা রুক্সি ও নানা আবদুল মান্নানের অবস্থাও সংকটাপন্ন। চিকিৎসকেরা বলছেন, তাঁর ভাবি রুক্সির ও আবদুল মান্নানের শ্বাসনালিসহ ৭০ শতাংশ পুড়ে গেছে।

স্থানীয় মাতারবাড়ী ইউনিয়ন পরিষদের ৬ নম্বর ওয়ার্ডের সদস্য সরওয়ার কামাল বলেন, ঢাকায় চিকিৎসা করাতে গিয়ে এসি বিস্ফোরণে একই পরিবারের চারজন দগ্ধ হয়ে গুরুতর আহত হয়েছিলেন। এর মধ্যে চিকিৎসাধীন অবস্থায় আজ বৃহস্পতিবার রাত নয়টার মধ্যে দগ্ধ শিশু আয়ান ও তার খালা ফুতু আক্তার মারা যান। এ ঘটনায় এলাকায় শোকের ছায়া নেমে এসেছে।

স্থানীয় ও পুলিশ সূত্রে জানা যায়, সোমবার রাত আটটার দিকে মুন্নী তাঁর খালার বাড়ি থেকে খালার সঙ্গে নিজ বাড়িতে আসছিল। খালার বাড়ির পাশের রাস্তা পার হওয়ার সময় বালু বহনের কাজে ব্যবহৃত একটি খালি ট্রাক তাঁদের চাপা দেয়। ঘটনাস্থলেই পেয়ারা বেগম মারা যান। মুন্নীকে হাসপাতালে নিয়ে গেলে উন্নত চিকিৎসার জন্য সিলেটে পাঠানো হয়। তবে নিয়ে যাওয়ার পথে সে–ও মারা যায়।

এদিকে এ ঘটনার প্রতিবাদে স্থানীয় এলাকাবাসী ভুনবীর-শমসেরগঞ্জ সড়ক অবরোধ করে বিক্ষোভ করেন। তাঁরা অবৈধ বালুর গাড়ি সড়কে চলাচল বন্ধ করার দাবি জানান। খবর পেয়ে শ্রীমঙ্গল উপজেলা পরিষদের চেয়ারম্যান ভানু লাল রায় ও উপজেলা নির্বাহী কর্মকর্তা আবু তালেব ঘটনাস্থলে যান। পরে তাঁদের আশ্বাসে অবরোধ সরিয়ে ফেলেন স্থানীয় ব্যক্তিরা।

জাতীয় গার্মেন্টস শ্রমিক ফেডারেশনের অনশন কর্মসূচিতে বক্তব্য দেন সংগঠনের সভাপতি আমিরুল হক, সাধারণ সম্পাদক রফিকুল ইসলাম, নারী কমিটির সভাপতি জেসমিন আক্তার প্রমুখ। তাঁরা বলেন, পাঁচ বছর ধরে শ্রমিকদের রেশন দেওয়ার বিষয়টি নিয়ে আলোচনা চললেও প্রস্তাবিত বাজেটে তার কোনো প্রতিফলন নেই। অথচ নিত্যপণ্যের পাশাপাশি গ্যাস-বিদ্যুৎ-পানির বিল, বাড়িভাড়া, যাতায়াত ও চিকিৎসা খরচ বেড়ে যাওয়ায় শ্রমিকেরা দিশাহারা অবস্থায় আছেন। ৪২ লাখ পোশাকশ্রমিকের রেশন–সুবিধা দিতে প্রায় আট লাখ কোটি টাকার বাজেটে মাত্র ১০ হাজার কোটি টাকা বরাদ্দ দিলেই হবে বলে জানান তাঁরা।

এদিকে গার্মেন্ট শ্রমিক সংহতির সমাবেশে বক্তব্য দেন সংগঠনের কেন্দ্রীয় সভাপ্রধান তাসলিমা আখতার, সাধারণ সম্পাদক বাবুল হোসেন, সহসাধারণ সম্পাদক এফ এম নুরুল ইসলাম, সাংগঠনিক সম্পাদক প্রবীর সাহা প্রমুখ।

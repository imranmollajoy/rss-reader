রিটেইল এশিয়া অ্যাওয়ার্ডস সব সময়ই রিটেইল সেক্টরে অভিনব পদ্ধতি অবলম্বন করে গ্রাহকদের চাহিদা অনুযায়ী পণ্য বাজারজাত করা ও সার্বক্ষণিক মান নিয়ন্ত্রণ নিশ্চিত করাকে সাধুবাদ জানায়। এ বছর ১৯তম আসরে তারা রিটেইল শিল্পের স্বনামধন্য ব্যক্তি ও বিভিন্ন প্রতিষ্ঠানকে একত্র করে রিটেইল শিল্পের নিত্যনতুন প্রক্রিয়া নিয়ে আলোচনা করে এবং তাদের সফলতা উদ্‌যাপন করে।

রিটেইল এশিয়া অ্যাওয়ার্ডস-২০২৪ এশিয়ার রিটেইল শিল্পে একটি জমকালো আয়োজন, যেখানে বিশ্বের সুপরিচিত বিভিন্ন রিটেইল ব্র্যান্ড যেমন সেভেন ইলেভেন, বার্কেনস্টক, সেন্ট্রাল গ্রুপ থাইল্যান্ড, চার্লস অ্যান্ড কিথ, ক্রক্স সিঙ্গাপুর পিটিই লিমিটেড, বেঞ্চ, জিম থমসন, পুমা সাউথ ইস্ট এশিয়া পিটিই লিমিটেড, সাকুর ব্রাদার্স, সিঙ্গটেল, স্কেচার্স হংকং লিমিটেড, টয়স আর ইয়োর্স সিঙ্গাপুর পিটিই লিমিটেড, ওয়াটসন সিঙ্গাপুর প্রভৃতি অংশগ্রহণ করে।

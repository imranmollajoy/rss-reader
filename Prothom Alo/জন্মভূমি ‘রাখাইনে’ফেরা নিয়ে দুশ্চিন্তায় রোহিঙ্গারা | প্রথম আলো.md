রহিম উল্লাহ (৫২) বলেন, পাহাড়ের ঢালুতে তৈরি ত্রিপলের ছাউনিতে নিরাপত্তা নেই। বর্ষায় ভূমিধস এবং শুষ্ক মৌসুমে আগুনের ভয় আছে। এ ছাড়া সন্ত্রাসীদের আনাগোনা লেগেই আছে শিবিরে। খুন, অপহরণসহ প্রতিদিন ঘটছে নানা অপরাধের ঘটনা। তাই সব মিলিয়ে শিবিরে বসবাসের কোনো পরিবেশ নেই। তবু শিগগির দেশে ফিরতে পারবেন, এমন আশা নেই তাঁর।

আজ বৃহস্পতিবার বিশ্ব শরণার্থী দিবস। এ দিবসকে ঘিরে আশ্রয়শিবিরগুলোতে তেমন কোনো কর্মসূচি নেই। তবে ১৩ জুন জাতিসংঘের উদ্বাস্তুবিষয়ক সংস্থা ইউএনএইচসিআর শিবিরগুলোতে খেলাধুলা-বিনোদনসহ নানা কর্মসূচি বাস্তবায়ন করে।

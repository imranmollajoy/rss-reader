সিঙ্গাপুরের বিপক্ষে পেনাল্টি কর্নারে ৫ গোল করা সেন্টার ব্যাক আমিরুল আজ বাংলাদেশের হয়ে গোলের খাতা খোলেন। ১৭ মিনিটে পেনাল্টি স্ট্রোকে দলকে এগিয়ে নেন এই ডিফেন্ডার। ৪৪ মিনিটে আবদুল্লাহর ফিল্ড গোলে ২-০।

পরের তিন গোলই বিকেএসপির একাদশ শ্রেণির ছাত্র কিশোরগঞ্জে তরুণ দ্বীন ইসলামের । তাঁর দারুণ নৈপুণ্যে উচ্ছ্বসিত বাংলাদেশ দলের কোচ হেদায়তুল ইসলাম সিঙ্গাপুর থেকে টেলিফোনে প্রথম আলোকে বলেন, ‘দ্বীন ইসলাম ছোটখাটো গড়নের হলেও ওর স্কিল খুব ভালো। সেই স্কিলের ঝলকেই আমরা বড় জয় পেয়েছি।’  

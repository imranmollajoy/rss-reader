ভারত থেকে লুট করে নিয়ে যাওয়া অতি মূল্যবান একটি সম্পদ ফিরিয়ে দিতে রাজি হয়েছে যুক্তরাজ্যর অক্সফোর্ড ইউনিভার্সিটি। দ্যা গার্ডিয়ানের খবরে বলা হয়েছে, এক হিন্দু সাধুর ৫০০ বছরের পুরানো একটি ব্রোঞ্জের ভাস্কর্য এত দিন ছিল অক্সফোর্ড বিশ্ববিদ্যালয়ের অ্যাশমোলিয়ান জাদুঘরের প্রদর্শনীতে। ভারতীয়দের দাবি, ব্রোঞ্জের মূর্তিটি লুট করে যুক্তরাজ্য নিয়ে গিয়েছিল ইংরেজরা। সেই মূল্যবান ব্রোঞ্জের মূর্তিটি এবার ফেরত দিতে রাজি হয়েছে অক্সফোর্ড বিশ্ববিদ্যালয়।

ষোড়শ শতকের মূর্তিটি দক্ষিণ ভারতের তামিল কবি ও সাধু তিরুমানকাই আলভারের। ব্রিটিশ শাসনের কোনো এক সময়, তিরুমানকাই আলভারের ৫০০ বছরের পুরানো প্রায় ৬০ সেন্টিমিটার উচ্চতার ব্রোঞ্জের ভাস্কর্যটি ভারত থেকে লুট করে নিয়ে গিয়েছিল ইংরেজরা। এটি আছে বিশ্ববিদ্যালয়ের অ্যাশমোলিন মিউজিয়ামের প্রদর্শনীতে।

ডাকাতির ঘটনায় গ্রেপ্তার ব্যক্তিরা হলেন হৃদয়, সাগর মাদবর, ইমন ওরফে মিলন, সানোয়ার হাসান, বদরুল আলম, আকাশ মাদবর, এনামুল হক বাদশা, মিজানুর রহমান, সনাই মিয়া, মিলন, সোহেল, হাবিব ও বাবলু।

তদন্তসংশ্লিষ্ট সূত্র বলেছে, ঘটনার মূল পরিকল্পনাকারী মানি প্ল্যান্ট লিংক লিমিটেডের সাবেক গাড়িচালক সোহেল। তাঁর সঙ্গে টাকা লুটের পরিকল্পনায় ছিলেন আকাশ ও সানোয়ার। অন্য ব্যক্তিরা সরাসরি ছিনতাইয়ে অংশ নেন। ছিনতাইয়ের কবলে পড়া গাড়ির নকল চাবি ছিল ডাকাতদের কাছে। সেটির মাধ্যমে গাড়ির দরজা খোলেন ডাকাতেরা।

পলাতক থাকায় শ্রীবরদী উপজেলা স্বাস্থ্য কমপ্লেক্সের অফিস সহায়ক মেহেদী হাসান শাহীন ও ডায়াগনস্টিক সেন্টারের মালিকপক্ষের লোকজনের সঙ্গে এই অভিযোগের বিষয়ে কথা বলা সম্ভব হয়নি।

ময়দান মিয়ার চাচাতো ভাই আবদুর রশিদ বলেন, ময়দান আলী হাসপাতালে চিকিৎসা নিতে গিয়েছিলেন। এ সময় কতিপয় দালাল তাঁকে ইউনিক ডায়াগনস্টিক সেন্টারে নিয়ে যায়। পরে অস্ত্রোপচারের সময় তাঁর মৃত্যু হয়। এ ঘটনায় জড়িতদের বিচার দাবি করেন তিনি।

শ্রীবরদী থানার ভারপ্রাপ্ত কর্মকর্তা কাইয়ুম খান সিদ্দিকী রোববার বিকেলে প্রথম আলোকে বলেন, ইউনিক ডায়াগনস্টিক সেন্টারটি রোগনির্ণয়ের প্রতিষ্ঠান হলেও এখানে অস্ত্রোপচারের অনুমোদন ছিল না। পুলিশের প্রাথমিক তদন্তে অভিযোগের সত্যতা পাওয়া গেছে। মামলার এজাহারভুক্ত আসামি জুয়েল ও তামিমকে গ্রেপ্তার করা হয়েছে। মেহেদী হাসানসহ অন্য আসামিদের গ্রেপ্তারে চেষ্টা অব্যাহত রয়েছে। পুলিশ ঘটনাটি গুরুত্বের সঙ্গে তদন্ত করছে।

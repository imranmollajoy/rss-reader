বাঘা উপজেলা আওয়ামী লীগের আয়োজনে এ কর্মসূচির ব্যানারে লেখা হয়েছে, ‘এই নৃশংসতার শেষ কোথায়, কুখ্যাত সন্ত্রাসীদের ফাঁসি চাই।’ ব্যানারে পৌর মেয়র আক্কাছ আলী, জেলা যুবলীগের সাংগঠনিক সম্পাদক ও পাকুড়িয়া ইউনিয়ন পরিষদ (ইউপি) চেয়ারম্যান মেরাজুল ইসলাম, উপজেলা পরিষদের ভাইস চেয়ারম্যান আবদুল মোক্কাদেসের ছবি রয়েছে। পাশাপাশি ব্যানারের আরেক পাশে আশরাফুল ইসলাম মারা যাওয়ার আগে তাঁর জখম হওয়ার রক্তাক্ত ছবি রয়েছে। বিক্ষোভকারীরা স্লোগানে বলছেন, তাঁদের নেতা হত্যার বিচার চান। আসামিদের গ্রেপ্তার চান। আসামিদের ফাঁসি চান।

বিএনপির জ্যেষ্ঠ যুগ্ম মহাসচিব বলেন, ভূমধ্যসাগর পাড়ি দিয়ে ইউরোপে পৌঁছাতে গিয়ে বাংলাদেশের অনেক তরুণের সলিলসমাধি হচ্ছে। বাংলাদেশের কোটি তরুণ এখন বেকার। অনেক তরুণ কর্মসংস্থানের সুযোগ না পেয়ে দেশ ছেড়ে ভূমধ্যসাগরসহ বিভিন্ন সাগর পাড়ি দিতে গিয়ে প্রাণ হারাচ্ছেন। বহুসংখ্যক বাংলাদেশি এখন নিজ দেশেই পরবাসী। ভিন্ন রাজনৈতিক মতের কারণে নিপীড়ন ও অত্যাচারের শিকার হচ্ছেন।

আজ বৃহস্পতিবার এই সংবাদ সম্মেলনে অন্যদের মধ্যে বিএনপির যুগ্ম মহাসচিব হাবিব উন নবী খান, সাংগঠনিক সম্পাদক সৈয়দ এমরান সালেহ, জাতীয় নির্বাহী কমিটির স্বেচ্ছাসেবকবিষয়ক সম্পাদক মীর সরফত আলী, সহ-অর্থবিষয়ক সম্পাদক মাহমুদুর রহমান, সহসম্পাদক সাইফ আলী খান, নির্বাহী কমিটির সদস্য কাজী রফিক ও তারিকুল আলম প্রমুখ উপস্থিত ছিলেন।

এ প্রসঙ্গে বাংলাদেশের কমিউনিস্ট পার্টির কলাপাড়া উপজেলা শাখার সাধারণ সম্পাদক নাসির তালুকদার বলেন, ‘আমি নিজেও ফুলেল শুভেচ্ছা বিনিময়ের এমন ছবি সামাজিক যোগাযোগমাধ্যমে দেখেছি। এতে আমি বিস্মিত হয়েছি। এ ধরনের সংস্কৃতি আগে ছিল না, এখন দেখা যাচ্ছে। এসব হলো প্রশাসনিক কাজের ওপর চাপ তৈরি করে রাখার কৌশল। কথা হলো, সুস্থ ধারার সমাজ বিনির্মাণে এ ধরনের কর্মকাণ্ড কোনোভাবেই গ্রহণযোগ্য নয়।’

এ বিষয়ে জানতে চাইলে কলাপাড়া থানার ভারপ্রাপ্ত কর্মকর্তা (ওসি) আলী আহমেদ প্রথম আলোকে বলেন, ‘উপজেলা ছাত্রলীগের নতুন কমিটি সৌজন্য সাক্ষাতের জন্য এসেছিল। যেদিন নতুন কমিটি ঘোষণা হয়েছিল, সেদিন আমি ছুটিতে ছিলাম। হয়তো এ কারণে পরে এসে সৌজন্য সাক্ষাৎ করেছেন।’

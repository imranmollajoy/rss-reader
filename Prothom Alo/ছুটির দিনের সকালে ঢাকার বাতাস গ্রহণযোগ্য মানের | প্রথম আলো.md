বায়ুদূষণে বিশ্বের ১১৮টি শহরের মধ্যে আজ শুক্রবার ছুটির দিন সকাল ৯টার দিকে রাজধানী ঢাকার অবস্থান দশম। এ সময় আইকিউএয়ারের বাতাসের মানসূচকে ঢাকার স্কোর ৯৭। বাতাসের এই মান ‘মাঝারি বা গ্রহণযোগ্য মানের’ বিবেচনা করা হয়।

বায়ুদূষণের পরিস্থিতি নিয়মিত তুলে ধরে সুইজারল্যান্ডভিত্তিক প্রতিষ্ঠান আইকিউএয়ার। বাতাসের মান নিয়ে তৈরি করা এই লাইভ বা তাৎক্ষণিক সূচক একটি নির্দিষ্ট শহরের বাতাস কতটা নির্মল বা দূষিত, সে সম্পর্কে মানুষকে তথ্য দেয় এবং সতর্ক করে।

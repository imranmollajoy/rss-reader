এনডিটিভির এক প্রতিবেদনে বলা হয়েছে, মুজাহিদের অভিযোগ, তাঁকে দুই বছর ধরে হুমকি দিয়ে আসছিলেন ওমপ্রকাশ। উত্তর প্রদেশের মুজাফফরনগরের একটি হাসপাতালের চিকিৎসকদের ওমপ্রকাশ মিথ্যা কথা বলে বুঝিয়েছিলেন, মুজাহিদের রিঅ্যাসাইনমেন্ট সার্জারি বা লিঙ্গ নিশ্চিতকরণ সার্জারি দরকার।

পরিকল্পনা অনুযায়ী, ৩ জুন মুজাহিদের স্বাস্থ্যগত সমস্যা আছে বলে ভুল বুঝিয়ে ওমপ্রকাশ তাঁকে হাসপাতালে ভর্তির ব্যবস্থা করেন। হাসপাতালে ওমপ্রকাশও তাঁর সঙ্গে যান। পরের দিন হাসপাতালে মুজাহিদের লিঙ্গ পরিবর্তনের জন্য অস্ত্রোপচারের লক্ষ্যে তাঁকে অ্যানেসথেসিয়া দেওয়া হয়। অস্ত্রোপচার শেষে যখন তাঁর জ্ঞান ফেরে, তখন দেখেন, তাঁর ভয়াবহ ক্ষতি হয়ে গেছে।

মুজাহিদ বলেন, ‘তিনি (ওমপ্রকাশ) আমাকে এখানে (হাসপাতালে) নিয়ে আসেন। পরের দিন সকালে আমার অস্ত্রোপচার হয়। যখন আমার জ্ঞান ফেরে, তখন আমাকে বলা হয়, আমি ছেলে থেকে মেয়ে হয়ে গেছি।’

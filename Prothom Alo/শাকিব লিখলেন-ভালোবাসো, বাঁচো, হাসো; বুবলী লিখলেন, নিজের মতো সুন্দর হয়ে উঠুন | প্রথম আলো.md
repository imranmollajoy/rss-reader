এবার ঈদে দেশের প্রেক্ষাগৃহে মুক্তি পাচ্ছে শাকিব খান অভিনীত ‘তুফান’। এরই মধ্যে ছবিটির টিজার, গান চলচ্চিত্রপ্রেমীদের মধ্যে সাড়া ফেলেছে। প্রেক্ষাগৃহের মালিকদেরও আগ্রহের দিকে শীর্ষে আছে ছবিটি। এর বাইরে গত বছর মুক্তি পাওয়া শাকিব খান অভিনীত ‘প্রিয়তমা’ ও ‘রাজকুমার’ ছবির টেলিভিশন ও ওটিটিতে প্রিমিয়ার হচ্ছে এবারের ঈদে। যথারীতি প্রায় প্রতিটি চ্যানেলেই প্রচারিত হবে শাকিব খান অভিনীত আরও চলচ্চিত্র। ঢালিউড সুপারস্টার শাকিব খানের ভেরিফায়েড ফেসবুক পেজের প্রোফাইলে এই স্থিরচিত্র আপলোড করে ক্যাপশনে জুড়ে দেওয়া হয়েছে, ‘ভালোবাসো, বাঁচো, হাসো।’

একই কথা জানান নারায়ণগঞ্জের ফতুল্লার গৃহিণী রাবেয়া আক্তার। আড়াই বছরের মেয়ে মাহিরাকে নিয়ে সকাল সাড়ে সাতটায় সাইনবোর্ড এসেছেন তিনি। সকাল ৭টা ৪৫ মিনিটে বাসটি আসার কথা ছিল। তবে দুপুর ১২টা পর্যন্ত বাসটির দেখা মেলেনি। ছোট সন্তানকে নিয়ে এমন ভোগান্তি এড়াতে টিকিট ফেরত দিতে চেয়েছিলেন রাবেয়া। তিনি বলেন, ‘টিকিট ফেরত দিয়ে আগামীকালের চেয়েছি। কিন্তু কাউন্টার থেকে বলছে, ঈদের আগের কোনো টিকিট পাওয়া যাবে না। বাধ্য হয়ে তাই বসে আছি।’

জানতে চাইলে স্টার লাইন পরিবহনের টিকিট বিক্রেতা আবদুল আজিজ বলেন, রাজধানীর টিটিপাড়া থেকে সায়েদাবাদ পর্যন্ত তীব্র যানজট। গাড়িও কম। ফলে গাড়ি আসতে দেরি হচ্ছে।

পরিবার নিয়ে ঈদ করতে কিশোরগঞ্জে যাবেন নারায়ণগঞ্জের ব্যবসায়ী মো. মাসুম। স্বাভাবিক সময়ের তুলনায় বাসগুলোতে দুই শ টাকা বেশি ভাড়া নেয়া হচ্ছে বলে তাঁর অভিযোগ। মাসুম বলেন, ‘তিন শ টাকার ভাড়া পাঁচ শ নিতেছে। রাস্তায় বাসও নাই। বাড়তি ভাড়া নিয়ে পুলিশের কোনো তৎপরতা দেখা যাচ্ছে না।’

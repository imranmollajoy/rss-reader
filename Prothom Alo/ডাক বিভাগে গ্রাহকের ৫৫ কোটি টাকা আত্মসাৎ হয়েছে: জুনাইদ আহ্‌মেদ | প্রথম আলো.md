জুনাইদ আহ্‌মেদ বলেন, প্রতিবছর ডাক বিভাগে কেন ৭০০ কোটি টাকা লোকসান হচ্ছে, তা খুঁজে বের করা হবে। এখানে অব্যবস্থাপনা, স্বচ্ছতা, জবাবদিহি ও দায়িত্বশীলতার অভাবে অনেক সম্পদ ও লোকবল ব্যবহার করা যাচ্ছে না। এতে লোকসান বাড়ছে।

এর আগে গত রোববার রাজশাহীর তানোর পোস্ট অফিসে গ্রাহকের টাকা আত্মসাতের ঘটনায় করণীয় নিয়ে ডাক বিভাগের সঙ্গে এক ভার্চ্যুয়াল বৈঠক করেন প্রতিমন্ত্রী। ওই দিন তিনি জানিয়েছিলেন, রাজশাহীর তানোরের পারুল বেগমসহ ৫১ জনের কাছ থেকে ১ কোটি ৮৪ লাখ টাকা আত্মসাৎ করেছে পোস্টমাস্টার মোকছেদ আলী। এ ছাড়া চট্টগ্রাম জিপিওতে ২৯ কোটি টাকা, নোয়াখালী পোস্ট অফিসে সাড়ে ৯ কোটি টাকা, বরিশাল মেডিকেল কলেজ পোস্ট অফিস ও পটুয়াখালী পোস্ট অফিসে ২ কোটি করে ৪ কোটি টাকা, যশোরে ১ কোটি ৮৪ লাখ টাকা, ঢাকার শ্যামপুর পোস্ট অফিসে ৭৩ লাখ টাকা এবং দিনাজপুর পোস্ট অফিসে প্রায় ১২ লাখ টাকা আত্মসাৎ করা হয়েছে।

এর আগে শহীদ জানিয়েছিলেন, বাবার সঙ্গে তাঁর সীমিত যোগাযোগ হয়েছিল। পাশাপাশি অনেকে ভাবেন, বলিউডে শহীদের প্রতিষ্ঠিত অভিনেতা হওয়ার নেপথ্যে রয়েছেন পঙ্কজ কাপুর। এ নিয়ে দুঃখ প্রকাশও করেন অভিনেতা। তাঁর মতে, বলিউডে পা রাখার সময় গোপন রেখেছিলেন বাবার পরিচয়। তা ছাড়া অভিনেতা বারবার স্মরণ করিয়ে দেন, তাঁকে বড় করেছেন তাঁর ‘সিঙ্গেল মাদার’, বাবার কোনো ভূমিকা নেই। শৈশবের যন্ত্রণা এখনো তাড়া করে বেড়ায় অভিনেতাকে।

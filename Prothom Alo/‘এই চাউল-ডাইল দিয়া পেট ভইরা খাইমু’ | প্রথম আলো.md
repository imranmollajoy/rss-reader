শহরের বড়পাড়া এলাকার বাসিন্দা আফজান বিবি (৫০) জানান, ঘরে বন্যার পানি প্রবেশ করায় চার দিন আশ্রয়কেন্দ্রে ছিলেন। চার মেয়ে তাঁর। তিনি শ্রমিকের কাজ করে সংসার চালান। আফজান বিবি বলেন,‘পরতি বছর বইন্যা অয় আর আমরা ভোগান্তিত পড়ি। থাকা-খাওয়ার কষ্ট বাড়ে। ঘরথাকি ওখন পানি নামছে। সবতা নষ্ট। দুইবেলা ভাত খাওয়ার উপায় নাই। আপনারা যে খানি দিছইন, ইতাদি কয় দিন ভালা যাইব।’

হুইলচেয়ারে বসে ত্রাণ নিতে আসেন পক্ষাঘাতগ্রস্ত আখলিছুর রহমান (৬২)। খাদ্যসামগ্রী পেয়ে বলেন,‘যারা দিছইন, তারাল লাগি মন থাকি দোয়া করমু।’

খাদ্যসামগ্রী বিতরণকালে সুনামগঞ্জে প্রথম আলোর নিজস্ব প্রতিবেদক খলিল রহমান, সুনামগঞ্জ বন্ধুসভার উপদেষ্টা মোহাম্মদ রাজু আহমেদ, বন্ধুসভার সাবেক সভাপতি প্রদীপ পাল, বর্তমান সহসভাপতি শফিকুল ইসলাম, সাধারণ সম্পাদক তাজকিরা হক, সদস্য কাওসার আহমদ প্রমুখ উপস্থিত ছিলেন।

সুপার এইট থেকে ছিটকে পড়া প্রত্যেক দল অর্থ পুরস্কার হিসেবে পেয়েছে প্রায় ৪ কোটি ৫০ লাখ টাকা করে। স্বাভাবিকভাবেই সুপার এইটে উঠে একটি ম্যাচও জিততে না পারা বাংলাদেশও সাড়ে ৪ কোটি টাকা পেয়েছে। নবম থেকে ১২তম স্থানে থাকা দলগুলোর প্রতিটি পেয়েছে প্রায় ২ কোটি ৯০ লাখ টাকা করে। আর ১৩ থেকে ২০তম হওয়া দলগুলোর প্রতিটির আয় প্রায় ২ কোটি ৬৪ লাখ টাকা করে।

এ ছাড়া ফাইনাল ও সেমিফাইনাল বাদে প্রতিটি ম্যাচ জয়ের জন্য দলগুলো পেয়েছে বাড়তি ৩৬ লাখ ৫৭ হাজার টাকা করে। সুপার এইটে ওঠার জন্য পাওয়া অর্থ পুরস্কারের সঙ্গে এটা যোগ করলে এবারের টি-টোয়েন্টি বিশ্বকাপে বাংলাদেশের আয়ের অঙ্ক আরও বাড়বে। বাংলাদেশ মোট ম্যাচ জিতেছি তিনটি। এই তিন ম্যাচ থেকে বাড়তি আয় হয়েছে ১ কোটিরও বেশি। তাই সব মিলিয়ে এবারের টি-টোয়েন্টি বিশ্বকাপ থেকে সাড়ে পাঁচ কোটি টাকার বেশি আয় করেছে বাংলাদেশ।

উইন্ডোজের করপোরেট ভাইস প্রেসিডেন্ট পাভান দাভুলুরি ব্লগে লিখেছেন, গ্রাহকদের নিরাপদ, সুরক্ষিত অভিজ্ঞতা দেওয়ার প্রতিশ্রুতির অংশ হিসেবে এ সিদ্ধান্ত নেওয়া হয়েছে। গত ২০ মে কৃত্রিম বুদ্ধিমত্তা (এআই) প্রযুক্তির চ্যাটবটসহ কোপাইলট প্লাস পিসি ও রিকল সুবিধা আনার ঘোষণা দেয় মাইক্রোসফট। রিকল সুবিধায় কয়েক সেকেন্ড পরপর স্বয়ংক্রিয়ভাবে কম্পিউটারের স্ক্রিনশট নেওয়া হবে। এরপর স্ক্রিনশটের তথ্য এআইয়ের মাধ্যমে নির্দিষ্ট স্থানে সংরক্ষণ করা হবে। এ নিয়েই নিরাপত্তা উদ্বেগ প্রকাশ করেন ব্যবহারকারীরা। এরপর নিরাপত্তা উদ্বেগের জন্য রিকল সুবিধায় পরিবর্তন আনার ঘোষণা দেয় মাইক্রোসফট। প্রথমে সুবিধাটি ডিফল্ট হিসেবে চালু করার পরিকল্পনা থাকলেও নিরাপত্তা উদ্বেগ প্রকাশের পর এ সিদ্ধান্ত থেকে সরে আসে মাইক্রোসফট।

সূত্র: সিএনবিসি

কৃতি একই প্রসঙ্গে আরও বলেন, ‘আমার মতে, সব অভিনেতার সেটের খরচের দিকে নজর দেওয়া প্রয়োজন। সবার উচিত অপ্রয়োজনীয় খরচ বন্ধ করা। আমি কখনোই অহেতুক দাবি করি না।’

তবে নির্মাতা অনুরাগ কশ্যপ মনে করেন সিনেমায় খরচ কমানোর ব্যাপারে বলিউডে তিন খান আমির, সালমান ও শাহরুখ সবচেয়ে সচেতন। এই নির্মাতার কথায়, ‘ছবির বাজেট যাতে বেড়ে সমস্যা সৃষ্টি না করে, সে ব্যাপারে তীক্ষ্ণ দৃষ্টি থাকে এই তিনজনের। তাঁদের মধ্যে কেউই ছবির শুটিংয়ের আগে পারিশ্রমিক নেন না। ছবি বক্স অফিস লাভের মুখ দেখলে তারপর সেখান থেকে লভ্যাংশ নেন তাঁরা। ফলে তাঁদের ছবির শুটিংয়ে বাজেট নিয়ে আলাদা কোনো চাপ থাকে না প্রযোজকের; বরং বলব, এই তিন খানের ছবি সবচেয়ে “বাজেট-ফ্রেন্ডলি” হয়।’

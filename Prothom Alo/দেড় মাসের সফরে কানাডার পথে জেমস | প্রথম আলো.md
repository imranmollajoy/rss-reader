অনেক দিন ধরেই জেমসের নতুন কোনো গান নেই। তবে পুরোনো গান দিয়েই যুগ যুগ ধরে মঞ্চ মাতিয়ে যাচ্ছেন তিনি। শেষ ২০২৩ সালের রমজানের ঈদের চাঁদরাতে প্রকাশিত হয়েছিল জেমসের নতুন গান ‘সবই ভুল’। যৌথভাবে গানটির কথা লিখেছেন জেমস ও বিশু শিকদার। গানের সুর করেন জেমস। ১৯৮০ সালে ‘ফিলিংস’ ব্যান্ড গঠন করেন জনপ্রিয় এই ব্যান্ড তারকা। ফিলিংস থেকে স্টেশন রোড, জেল থেকে বলছি, নগরবাউল, লেইস ফিতা লেইসসহ কয়েকটি অ্যালবাম প্রকাশিত হয়। পরে ‘ফিলিংস’ ছেড়ে ‘নগরবাউল’ গঠন করেন জেমস। প্রকাশ করেন দুষ্টু ছেলের দল নামের অ্যালবাম।

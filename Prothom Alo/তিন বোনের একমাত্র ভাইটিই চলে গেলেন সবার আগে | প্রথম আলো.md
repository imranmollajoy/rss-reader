লুৎফুন নাহার জানান, মোস্তাকিম রাজাখালী এলাকায় একটি বাসায় ভাড়া থাকতেন। গাড়িচালকের সহকারী হিসেবে কাজ করতেন। সকালে কাজে বের হয়েছিলেন। রাস্তা দিয়ে হাঁটছিলেন। হঠাৎ গাড়ি এসে তাঁকে ধাক্কা দেয়। এরপর ঘটনাস্থলেই তাঁর মৃত্যু হয় বলে চিকিৎসকেরা জানিয়েছেন। পরে হাসপাতালের কাজ শেষ করে লাশ বাড়িতে নিয়ে যাওয়া হয়েছে।

জানতে চাইলে বাকলিয়া থানার ভারপ্রাপ্ত কর্মকর্তা মো. আফতাব হোসেন প্রথম আলোকে বলেন, মোস্তাকিম পথচারী ছিলেন। কোন ধরনের যানবাহন তাঁকে ধাক্কা দিয়েছে, তা এখনো বের করা যায়নি। কারণ, সকালে মানুষ ছিল হাতে গোনা। কেউ খেয়াল করেনি।

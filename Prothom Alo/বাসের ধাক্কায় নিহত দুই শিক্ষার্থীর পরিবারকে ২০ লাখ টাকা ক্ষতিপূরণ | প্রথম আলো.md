ক্ষতিপূরণের টাকা হস্তান্তরের সময় চুয়েটের উপাচার্য মোহাম্মদ রফিকুল আলম, সহ-উপাচার্য জামাল উদ্দীন আহমেদ, ছাত্রকল্যাণ অধিদপ্তরের পরিচালক মো. রেজাউল করিম, রেজিস্ট্রার শেখ মোহাম্মদ হুমায়ুন কবির, অতিরিক্ত জেলা প্রশাসক তানভীর-আল-নাসীফ, উপজেলা নির্বাহী কর্মকর্তা অংগ্যজাই মারমা প্রমুখ উপস্থিত ছিলেন।

গত ২২ এপ্রিল বেলা সাড়ে ৩টায় মোটরসাইকেল নিয়ে ঘুরতে বের হয়ে বাসের ধাক্কায় নিহত হন চুয়েটের শিক্ষার্থী শান্ত সাহা (২২) ও তৌফিক হোসাইন (২১)। আহত হন আরেক শিক্ষার্থী জাকারিয়া হিমু (২১)। এ ঘটনায় বিক্ষুব্ধ হয়ে নিরাপদ সড়কের দাবিতে চট্টগ্রাম-কাপ্তাই সড়ক অবরোধ করে চার দিন আন্দোলন করেন শিক্ষার্থীরা। আন্দোলন চলাকালে বিক্ষুব্ধ শিক্ষার্থীরা শাহ আমানত পরিবহনের তিনটি বাসে আগুন দেন। তাঁরা নিহত দুই শিক্ষার্থীর পরিবারকে চার কোটি টাকা ক্ষতিপূরণ দেওয়ার দাবি জানিয়েছিলেন।

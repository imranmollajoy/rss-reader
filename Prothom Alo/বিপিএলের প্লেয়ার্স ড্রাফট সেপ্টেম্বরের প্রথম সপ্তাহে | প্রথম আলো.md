বাংলাদেশ প্রিমিয়ার লিগের (বিপিএল) পরবর্তী আসর শুরু হওয়ার কথা ২০২৫ সালের জানুয়ারি মাসের প্রথম সপ্তাহে। বিপিএলের একাদশ আসরকে সামনে রেখে এর মধ্যেই ফ্র্যাঞ্চাইজিদের সঙ্গে যোগাযোগ শুরু করেছে বিসিবি। ঠিক হয়ে গেছে বিপিএলের প্লেয়ার্স ড্রাফটের সময়ও।

আজ মিরপুর শেরেবাংলা স্টেডিয়ামের বিসিবি কার্যালয়ে ক্রিকেট বোর্ডের প্রধান নির্বাহী কর্মকর্তা নিজাম উদ্দিন চৌধুরী জানিয়েছেন, সব ঠিক থাকলে বিপিএলের ড্রাফট অনুষ্ঠিত হবে সেপ্টেম্বরের প্রথম সপ্তাহে।

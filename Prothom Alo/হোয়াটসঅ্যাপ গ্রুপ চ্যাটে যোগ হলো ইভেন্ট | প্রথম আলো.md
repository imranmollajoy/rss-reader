প্রতিবেদনে বলা হয়, গ্রুপ চ্যাটের পেপার ক্লিপ আইকনে ট্যাপ করার পর এখন ইভেন্ট অপশন দেখা যাবে। ইভেন্টে ট্যাপ করে চালু করা যাবে ইভেন্ট। পরের পেজে ইভেন্টের নাম, ইভেন্টের বর্ণনা, তারিখ ও সময় নির্বাচন করতে হবে। এরপর লোকেশন দিতে হবে। হোয়াটসঅ্যাপ কল লিংকযুক্ত করতে চাইলে হোয়াটসঅ্যাপ কল লিংকের পাশের টগলটি চালু করতে হবে। এরপর হোয়াটসঅ্যাপ কল অডিও নাকি ভিডিও হবে, তা নির্ধারণ করতে হবে। সবশেষে নিচে থাকা সেন্ড আইকনে ট্যাপ করলে ইভেন্ট তৈরি হয়ে যাবে এবং গ্রুপের অন্য সদস্যরা ইভেন্টের একটি মেসেজ বক্স দেখতে পারবেন। পরবর্তী সময়ে ইভেন্ট সম্পাদনাও করা যাবে। সদস্যরা ইভেন্টে যুক্ত হতে চাইলে অ্যাকসেপ্ট নির্বাচন করতে পারবেন। যাঁরা ইভেন্টে অংশ নেওয়ার জন্য অ্যাকসেপ্ট নির্বাচন করেছেন, তার তালিকাও দেখা যাবে।

‘মা ইলেকট্রিক চৌগাছা’ নামের একটি অ্যাকাউন্ট থেকে সাবিদের ছবি দিয়ে লেখা হয়েছে, রাসেলস ভাইপারের কামড়ে সুন্দর শিশুটির মৃত্যু হলো।

২০২২ সালে সাপের কামড়ে শিশু সাবিদের মৃত্যুর পর চট্টগ্রাম মেডিকেল কলেজের ভেনম রিসার্চ সেন্টারের গবেষণা সহযোগী মিজানুর রহমানের নেতৃত্বে একটি প্রতিনিধিদল সেই বাড়িতে গিয়েছিল। তখন তারা সাপে কাটা–সংক্রান্ত তথ্য সংগ্রহ করেছিল।

মিজানুর রহমান আজ প্রথম আলোকে বলেন, শিশুটি (সাবিদ) মারা গেছে দুই বছর আগে। কী সাপে কেটেছিল, তা–ও জানা যায়নি তখন। কিন্তু রাসেলস ভাইপারের কামড়ে সম্প্রতি শিশুটি মারা গেছে বলে ফেসবুকে পোস্ট দিয়ে আতঙ্ক ছড়ানো হচ্ছে। তিনি বলেন, রাসেলস ভাইপার চট্টগ্রাম অঞ্চলে এখনো পাওয়া যায়নি। এ ধরনের আতঙ্ক ছড়ানোর কারণে যে যেখানেই সাপ দেখছে, সেখানেই মেরে ফেলছে।

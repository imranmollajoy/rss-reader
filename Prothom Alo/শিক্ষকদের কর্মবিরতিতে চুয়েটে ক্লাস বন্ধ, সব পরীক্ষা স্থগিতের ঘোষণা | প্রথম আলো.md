আজ রোববার বিশ্ববিদ্যালয়ের রেজিস্ট্রার শেখ মোহাম্মদ হুমায়ুন কবির স্বাক্ষরিত এক বিজ্ঞপ্তির মাধ্যমে পরীক্ষা স্থগিতের বিষয়টি জানানো হয়েছে। বিজ্ঞপ্তিতে বলা হয়, বিশ্ববিদ্যালয়ে স্নাতক পর্যায়ের দ্বিতীয় বর্ষ, তৃতীয় বর্ষের পরীক্ষা এবং স্নাতকোত্তর পর্যায়ের চলমান সব পরীক্ষা অনিবার্য কারণে স্থগিত করা হয়েছে। স্থগিত পরীক্ষার পরবর্তী সময়সূচি নিজ নিজ বিভাগ থেকে ঘোষণা করা হবে।

জানতে চাইলে রেজিস্ট্রার শেখ মোহাম্মদ হুমায়ুন কবির প্রথম আলোকে বলেন, আজ বিশ্ববিদ্যালয়ের উপাচার্য, সহ-উপাচার্য, ডিন ও বিভাগীয় প্রধানদের এক সভায় পরীক্ষা স্থগিতের সিদ্ধান্ত নেওয়া হয়েছে।

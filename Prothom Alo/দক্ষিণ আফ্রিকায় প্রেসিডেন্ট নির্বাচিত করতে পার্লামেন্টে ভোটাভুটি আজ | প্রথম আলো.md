দক্ষিণ আফ্রিকায় তিন দশকের মধ্যে এই প্রথম প্রেসিডেন্ট নির্বাচিত করতে আজ শুক্রবার পার্লামেন্টে এক ভোটাভুটিতে অংশ নিচ্ছেন আইনপ্রণেতারা।

বর্তমান প্রেসিডেন্ট সিরিল রামাফোসা এ ভোটে দ্বিতীয় মেয়াদে প্রেসিডেন্ট নির্বাচিত হবেন বলে আশা করছেন। দেশটিতে গত মাসে অনুষ্ঠিত সাধারণ নির্বাচনে তাঁর ক্ষমতাসীন দল আফ্রিকান ন্যাশনাল কংগ্রেস (এএনসি) দীর্ঘদিনের সংখ্যাগরিষ্ঠতা হারিয়েছে। এতে পুনরায় প্রেসিডেন্ট নির্বাচিত হতে এবং সরকার গঠনে অন্যান্য দলের সমর্থনের দিকে তাকিয়ে থাকতে হচ্ছে তাঁকে।

এএনসির প্রত্যাশা, অন্যান্যদের সমর্থন, বিশেষ করে প্রধান বিরোধী দল ডেমোক্রেটিক অ্যালায়েন্সের (ডিএ) সহযোগিতায় তারা একটি জাতীয় ঐক্যের সরকার গঠন এবং সিরিল রামাফোসাকে আবারও প্রেসিডেন্ট নির্বাচিত করতে সক্ষম হবে।

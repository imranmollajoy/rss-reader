সম্প্রতি সাবেক ডিএমপি কমিশনার আছাদুজ্জামান মিয়াকে নিয়ে সামাজিক যোগাযোগমাধ্যম ফেসবুকে একটি পোস্ট পাওয়া যায়। সেখানে আছাদুজ্জামান মিয়ার ‘ইএসএএফ’ ছড়িয়ে পড়ে। ইএসএএফ হলো, ইলেকট্রনিক সাবস্ক্রাইবার অ্যাপ্লিকেশন ফরম, যা মূলত মুঠোফোন গ্রাহকেরা পূরণ করে থাকেন। এই ফরমে একজন ফোন গ্রাহকের নাম, ঠিকানা, জাতীয় পরিচয়পত্রের নম্বর, আঙুলের ছাপসহ বিস্তারিত তথ্য থাকে। এ তথ্য কীভাবে অনলাইনে গেল, সেটি নিয়ে তদন্ত করে পুলিশ।

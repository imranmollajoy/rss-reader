অধ্যাপক স্টিভেনসন বলেন, কারাদণ্ড হওয়ার সম্ভাবনা ৫০ ভাগ। তাঁর ধারণা, ২০ মাসের মতো কারাদণ্ড হতে পারে। তিনি বলেন, ‘এ নিয়ে আগে থেকে বলাটা কঠিন। তবে আমি মনে করি, এমনটা হওয়ার খুব সম্ভাবনা আছে।’

অধ্যাপক স্টিভেনসন এমনও মনে করেন, হান্টারকে কারাগারে না রেখে শর্তসাপেক্ষে কারাগারের বাইরে থাকার অনুমতি দেওয়া হতে পারে।

সাজার মেয়াদ কম রাখতে হান্টারের আইনজীবীরা যুক্তি দেখাতে পারেন যে তাঁদের মক্কেল মাদকাসক্তি থেকে সেরে উঠেছেন।

অবশ্য, মামলা তদারককারী বিচারপতি শুনানি চলাকালে হান্টার বাইডেনের আইনজীবীদের আপত্তিগুলো বারবারই খারিজ করে দিয়েছেন। বিচারপতি ম্যারিলিন নোরেইকাকে শুনানির সময় হান্টারের আইনজীবীদের প্রতি কঠোর থাকতে দেখা গেছে।

এ থেকে ধারণা করা যায়, হান্টারের যতটা কম সাজা হবে বলে ধারণা করা হচ্ছে, তার চেয়ে তুলনামূলক কঠোর সাজা হতে পারে।

বাংলাদেশের অর্থনীতির বড় একটি অংশ এই টেক্সটাইল খাত। দেশের রপ্তানি আয়ের ৮৫ শতাংশই আসে পোশাক ও বস্ত্র খাত থেকে। ভারতের ক্ষেত্রেও এই খাতের বড় ভূমিকা আছে—দেশটিতে কর্মসংস্থানের দ্বিতীয় বৃহত্তম খাত এটি। দেশটির উৎপাদন খাতে যত মানুষের কর্মসংস্থান হয়, তার ১৮ শতাংশই আসে এই খাত থেকে।

এদিকে ঋণসহায়তা ছাড়াও এপিক গ্রুপকে পরিবেশ ও ব্যবস্থাপনাগত লক্ষ্য অর্জনে পরামর্শ দিচ্ছে আইএফসি।

আইএফসির এশিয়া ও প্রশান্ত মহাসাগরীয় অঞ্চলের ভাইস প্রেসিডেন্ট রিকার্ডো পুলিতি বলেন, ‘এশিয়া অঞ্চলের বস্ত্র ও পোশাক খাতের সরবরাহশৃঙ্খলের উন্নয়নে আইএফসি অঙ্গীকারবদ্ধ। আমাদের লক্ষ্য হচ্ছে, টেক্সটাইল খাতকে আরও টেকসই ও প্রতিযোগিতামূলক করা। এ অঞ্চলের ভবিষ্যৎ অর্থনৈতিক প্রবৃদ্ধির জন্য এটি গুরুত্বপূর্ণ।’

দেশের মোট দেশজ উৎপাদনে (জিডিপি) এসএমই খাতের অবদান ২৭ শতাংশ; কিন্তু দেখা যাচ্ছে, দেশে মোট যত ঋণ দেওয়া হয়েছে, তার মাত্র ১০ ভাগ এসএমই খাতে পেয়েছে। অর্থাৎ এই খাত জিডিপিতে যতটুকু অবদান রাখছে, ঋণ পাওয়ার ক্ষেত্রে তার চেয়েও অনেক পিছিয়ে আছে।

জিডিপিতে অবদানের ক্ষেত্রে দক্ষিণ এশিয়ার অন্যান্য দেশের তুলনায় বাংলাদেশের এসএমই খাত পিছিয়ে। যেমন পাকিস্তানের জিডিপিতে এসএমই খাতের অবদান ৪০ শতাংশ; যা ভারতে ৩০ শতাংশ ও চীনে ৬০ শতাংশ। বাংলাদেশের পিছিয়ে থাকার অন্যতম কারণ অপর্যাপ্ত সহায়তা।

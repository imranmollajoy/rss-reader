এপিবিএন অধিনায়ক বলেন, সন্ত্রাসীদের ধরতে আশ্রয়শিবিরে এপিবিএন তল্লাশি অভিযান অব্যাহত রেখেছে। গত ৪২ দিনে ২০ কেজি বিস্ফোরক, ৯টি অস্ত্র, ২১টি গুলিসহ ১১ জনকে গ্রেপ্তার করা হয়েছে।

উখিয়া থানার ভারপ্রাপ্ত কর্মকর্তা (ওসি) মো. শামীম হোসেন বলেন, ময়নাতদন্তের জন্য নিহত আবদুল মোনাফের মরদেহ কক্সবাজার সদর হাসপাতাল মর্গে পাঠানো হয়েছে। মামলার প্রস্তুতি চলছে।

আগের দিন মঙ্গলবার উখিয়ায় মধুরছড়া আশ্রয়শিবিরে মিয়ানমারের সশস্ত্র গোষ্ঠীর হামলায় সৈয়দ আমিন (৩৫) নামের এক রোহিঙ্গা যুবকের মৃত্যু হয়েছে। তিনি ওই আশ্রয়শিবিরের এ-৪ ব্লকের রোহিঙ্গা  নুর আহমেদের ছেলে। নিহত সৈয়দ আমিন মিয়ানমারের সশস্ত্র গোষ্ঠী আরাকান রোহিঙ্গা সলিডারিটি অর্গানাইজেশনের (আরএসও) সদস্য। আরসা সন্ত্রাসীরা ছৈয়দ আমিনকে বাড়ি থেকে তুলে নিয়ে পিটিয়ে হত্যা করে।

গত সোমবার  একই আশ্রয়শিবিরে আরসার সন্ত্রাসীরা গুলি ও ধারালো অস্ত্র দিয়ে কুপিয়ে হত্যা করে আরএসওর আরও ৩ সদস্যকে। গুলিবিদ্ধ হন আরও সাতজন রোহিঙ্গা।

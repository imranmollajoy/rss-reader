আরেকটি বিশ্বকাপ এবং আবারও ইংল্যান্ডের পরের পর্ব যাওয়া নিয়ে সংশয়। এবারের টি-টোয়েন্টি বিশ্বকাপের আগে ইংল্যান্ড দলের পক্ষ থেকে বলা হচ্ছিল, এটি হবে ৫০ ওভারের সর্বশেষ বিশ্বকাপের দুঃস্মৃতি পেছনে ফেলার উপলক্ষ।

কিন্তু স্কটল্যান্ডের সঙ্গে পরিত্যক্ত ম্যাচ, অস্ট্রেলিয়ার কাছে হার আর ওদিকে স্কটল্যান্ডের দুটি দাপুটে জয়ের পর ওয়ানডে বিশ্বকাপের ওই চক্রেই নিজেদের আবিষ্কার করেছে বর্তমান বিশ্ব চ্যাম্পিয়নরা।

বৃষ্টির আভাস। ডিএলএস পদ্ধতিতে বাংলাদেশ পিছিয়ে তখন ২ রানে। ডাগআউট থেকে আফগানিস্তানের প্রধান কোচ জোনাথন ট্রট সংকেত দিচ্ছিলেন, সময় নিতে। সংকেত দেখেই অলরাউন্ডার গুলবদিন নাইব সময় নিলেন না, স্লিপে পড়ে গেলেন।

ক্র্যাম্পের ‘নাটক’ করে সতীর্থদের কাঁধে ভর করে মাঠ ছেড়েছেন। ধারাভাষ্যকাররাও এমন আচরণে বিস্মিত ছিলেন। পমি মবঙ্গোয়া তো বলেই বসলেন, ‘অস্কার নাকি এমি?’ সাইমন ডুল এটিকে বলছেন অগ্রহণযোগ্য। রশিদ খানকেও তখন অখুশি মনে হয়েছে। সঙ্গে সঙ্গে বৃষ্টি থামায় অবশ্য নাটকটা কাজে লাগেনি। এমন ক্রাম্পে ভোগা গুলবদিনের এখন কী অবস্থা? ম্যাচ শেষে তা জানিয়েছেন অধিনায়ক রশিদ খান।

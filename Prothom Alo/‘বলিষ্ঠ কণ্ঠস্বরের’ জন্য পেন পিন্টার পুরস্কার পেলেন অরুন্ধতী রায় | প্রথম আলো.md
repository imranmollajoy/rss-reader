২০০৯ সালে ইংলিশ পেন এই পুরস্কার প্রবর্তন করে। ইংলিশ পেন মূলত দাতব্য প্রতিষ্ঠান। এটি মতপ্রকাশের স্বাধীনতা ও সাহিত্য নিয়ে কাজ করে। ব্রিটিশ লাইব্রেরি আয়োজিত অনুষ্ঠানে আগামী ১০ অক্টোবর তিনি পেন পিন্টার প্রাইজ গ্রহণ করবেন। এর আগে মাইকেল রোজেন, ম্যালোরি ব্ল্যাকম্যান, মার্গারেট অ্যাটউড, সালমান রুশদি, টম স্টপার্ড ও ক্যারল অ্যান ডাফি এ পুরস্কার জিতেছেন।

ইংলিশ পেনের চেয়ারম্যান রুথ ব্রোথউইক অবিচারের জরুরি গল্পগুলো বুদ্ধিমত্তা এবং সৌন্দর্যের সঙ্গে তুলে ধরার জন্য অরুন্ধতী রায়ের প্রশংসা করেন।

ব্রোথউইক বলেন, ‘অরুন্ধতীর লেখায় ভারত গুরুত্বপূর্ণ স্থান দখল করে থাকলেও তিনি সত্যিকারের একজন আন্তর্জাতিকতাবাদী চিন্তাবিদ এবং তাঁর শক্তিশালী কণ্ঠকে স্তব্ধ করা যাবে না।’

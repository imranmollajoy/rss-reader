পুলিশ ও পরিবার সূত্রে জানা গেছে, আবু মিয়া রামগড় পৌরসভার সয়েল বাগানের শ্রমিক ছিলেন। গতকাল বুধবার বাগানে কাজ করে বিকেলে বেতনও নিয়েছিলেন তিনি। আজ সকালে বাগানের পুরোনো বাংলোর পেছনে তাঁর মরদেহ পড়ে থাকার খবর পায় পরিবার। লাশের গায়ে ও মাথায় জখমের চিহ্ন পাওয়া গেছে। ঘটনাস্থল থেকে একটি লোহার পাত জব্দ করা হয়েছে।

আবু মিয়ার ছেলে মো. হানিফ মিয়া বলেন, গতকাল রাতে বাড়িতে না আসায় তারা ভেবেছিলেন বাগানে কাজ বেশি থাকায় রাতে সেখানেই থাকবেন তাঁর বাবা। তাঁকে পিটিয়ে জখম করে হত্যা করা হয়েছে। পরিবার থেকে মামলার প্রস্তুতি নেওয়া হচ্ছে। তিনি তাঁর বাবার হত্যার বিচার চান।

নারায়ণগঞ্জ সদর উপজেলার কাশিপুরে আজ বৃহস্পতিবার দুপুরে সুরুজ মিয়া (৬৫) নামের আওয়ামী লীগ এক নেতাকে কুপিয়ে হত্যা করেছে দুর্বৃত্তরা। এ সময় তাঁর দুই ছেলেসহ চারজন আহত হয়েছেন। গুরুতর আহত অবস্থায় তাঁদের ঢাকা মেডিকেল কলেজ হাসপাতালে ভর্তি করা হয়েছে।

নিহত সুরুজ মিয়া কাশিপুর ইউনিয়ন আওয়ামী লীগের অর্থ সম্পাদক ও আলীপাড়া জামে মসজিদ কমিটির সভাপতি ছিলেন। আহত ব্যক্তিরা হলেন নিহত সুরুজ মিয়ার দুই ছেলে মো. জনি আহমেদ (৩৫) ও রাজু আহমেদ (৪০)। অন্য দুজন অটোরিকশাচালক মো. রাসেল (৩২) ও শাকিল (৩০)।

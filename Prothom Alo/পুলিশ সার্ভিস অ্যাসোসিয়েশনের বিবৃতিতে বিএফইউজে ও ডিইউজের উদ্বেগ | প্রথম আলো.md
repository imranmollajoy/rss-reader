বিএফইউজে ও ডিইউজে নেতারা মনে করেন, কোনো কর্মকর্তা দুর্নীতি করে থাকলে তা তাঁর ব্যক্তিগত বিষয়। এটা মোটেও কোনো বাহিনীর হতে পারে না। দুর্নীতিবাজ পুলিশ কর্মকর্তাদের বিরুদ্ধে ব্যবস্থা না নিয়ে সাংবাদিকদের বিরুদ্ধে পুলিশ বাহিনীর এমন বক্তব্য দুর্নীতিবাজদের উৎসাহিত করবে।

সাংবাদিক নেতারা বলেন, ‘আমরা দ্ব্যর্থহীন ভাষায় বলতে চাই, সাংবাদিকেরা বিশেষ কোনো উদ্দেশ্য নিয়ে সংবাদ তৈরি করে না। যা ঘটেছে, তা অনুসন্ধানের মাধ্যমে বের করে প্রাপ্ত তথ্যের ভিত্তিতেই সংবাদ করা হয়েছে।’

স্বাধীন সাংবাদিকতার পরিবেশ বিঘ্নিত হয়, এমন বিবৃতি ও বক্তব্য দেওয়া থেকে সংশ্লিষ্ট মহল বিরত থাকবে বলে বিবৃতিতে আশা প্রকাশ করেন সাংবাদিক নেতারা।

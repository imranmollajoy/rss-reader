ফায়ার সার্ভিস ও শিশুটির পরিবার সূত্রে জানা গেছে, গতকাল বেলা তিনটার দিকে স্থানীয় কয়েক শিশুর সঙ্গে কাঁকন নদের ঘাটে যায় আজহার। সাঁতার না জানায় গোসল করতে নেমে সে নদের পানিতে তলিয়ে যায়। এ সময় সঙ্গে থাকা শিশুরা তাকে খুঁজে না পেয়ে তার বাড়িতে খবর দেয়। স্বজন ও স্থানীয় লোকজন রাত ১২টা পর্যন্ত নদে খোঁজাখুঁজি করেও তার সন্ধান পাননি।

আজ বৃহস্পতিবার সকাল সাতটার দিকে ঘটনাস্থল থেকে প্রায় ৪০০ মিটার দূরে কচুরিপানার মধ্যে শিশুটির লাশ ভেসে উঠে। খবর পেয়ে রায়পুরা ফায়ার সার্ভিসের স্টেশন ইনচার্জ মো. ফারুক আহম্মেদ শিশুটির লাশ উদ্ধার করেন।

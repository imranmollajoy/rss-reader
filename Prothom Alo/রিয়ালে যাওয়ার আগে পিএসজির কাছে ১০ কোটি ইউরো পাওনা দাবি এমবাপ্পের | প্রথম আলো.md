গত মাসে বার্তা সংস্থা এএফপির এক প্রতিবেদনে বলা হয়েছিল, ২০২৩–২৪ মৌসুমের শুরুতেই পিএসজি–এমবাপ্পে একটা সমঝোতায় পৌঁছেছিল। যেখানে বলা হয়েছে, যেহেতু এমবাপ্পে নতুন চুক্তি না করায় পিএসজি খেলোয়াড় বিক্রির আয় থেকে বঞ্চিত হবে, যাওয়ার আগে খেলোয়াড় তাঁর ক্লাব থেকে কিছু অর্থ কম নেবেন।

ধারণা করা হচ্ছে, সেই সমঝোতার ভিত্তিতেই এমবাপ্পেকে বেতন দিচ্ছে না পিএসজি। তবে ফরাসি তারকা যে বিষয়টি পছন্দ করছেন না কিংবা অর্থের অঙ্কটা যে তাঁর মনমতো হচ্ছে না, সেটি স্পষ্ট ক্লাবের কাছে পাওনা আদায়ের বার্তা দেওয়ায়।

লেকিপ জানিয়েছে, বিষয়টি নিয়ে পিএসজি ও এমবাপ্পের সঙ্গে যোগাযোগ করেছে তারা। দুই পক্ষই বিষয়টি সমাধানে ‘আলোচনা চলছে’ বলে জানিয়েছে সংবাদমাধ্যমটিকে।

এমবাপ্পে বর্তমানে ফ্রান্স দলের সঙ্গে ইউরোয় ব্যস্ত আছেন। প্রথম ম্যাচে অস্ট্রিয়ার বিপক্ষে নাকে আঘাত পাওয়ার পর নেদারল্যান্ডসের বিপক্ষে তিনি মাঠে নামেননি।

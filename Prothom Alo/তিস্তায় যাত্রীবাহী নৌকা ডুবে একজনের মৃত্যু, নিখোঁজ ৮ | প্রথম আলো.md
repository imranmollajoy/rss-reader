মৃত ওই শিশুর নাম আয়শা (২)। সে উলিপুরের খামার ধামারহাট আজিজুর রহমানের মেয়ে। এ ছাড়া ওই নৌকাডুবির ঘটনায় জয়নাল আবেদীনের ভাগনে আনিছুর রহমান ও তাঁর স্ত্রীসহ একই পরিবারের চারজনসহ অন্তত আটজন নিখোঁজ রয়েছেন।

স্থানীয় ইউপি বাসিন্দা ও উদ্ধারকর্মী মাহমুদুল হাসান বলেন, সন্ধ্যার দিকে খামার বজরা গ্রামের জয়নাল আবেদীনের পরিবারের ২৬ জন সদস্য ওপারে পীরগাছা উপজেলায় দাওয়াত খেতে যাওয়ার সময় নৌকাডুবির ঘটনা ঘটে। পরে স্থানীয় বাসিন্দা ও ফায়ার সার্ভিসের চেষ্টায় ১৮ জনকে উদ্ধার করা হয়। এখন পর্যন্ত আটজন নিখোঁজ রয়েছেন।

উলিপুর থানার ভারপ্রাপ্ত কর্মকর্তা গোলাম মর্তুজা প্রথম আলোকে বলেন, ‘স্থানীয় বাসদিন্দা ও নৌকাডুবির ঘটনায় উদ্ধার যাত্রীদের মাধ্যমে জানা গেছে নৌকায় ২৬ জন যাত্রী ছিলেন। নদী থেকে এ পর্যন্ত ১৭ জন জীবিত ও একজন মৃত শিশুকে উদ্ধার করা হয়। অন্তত আটজন যাত্রী নিখোঁজ আছেন। আমরা উদ্ধার কার্যক্রম অব্যাহত রেখেছি।’

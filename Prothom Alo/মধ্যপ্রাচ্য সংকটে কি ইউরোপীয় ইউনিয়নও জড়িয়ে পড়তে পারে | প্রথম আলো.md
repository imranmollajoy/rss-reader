ইরান-সমর্থিত হিজবুল্লাহ, ইয়েমেনের হুতি ও সিরিয়ার বাশার আল-আসাদ সরকার ইসরায়েলের সঙ্গে আরও বড় সংঘাতে জড়িয়ে পড়লে মধ্যপ্রাচ্যজুড়ে অস্থিরতা বাড়ার আশঙ্কা রয়েছে। জাতিসংঘ ও মার্কিন প্রশাসন এ ধরনের সংঘাত এড়ানোর চেষ্টা করছে।

অন্যদিকে বুধবার মার্কিন বিমানবাহিনী ইয়েমেনে হুতি-নিয়ন্ত্রিত এলাকার ওপর হামলা চালিয়েছে। হুতিদের অবস্থান থেকে লোহিত সাগরে জাহাজের ওপর হামলা চালানো হচ্ছিল বলে দাবি করেছে যুক্তরাষ্ট্র।

একই দিন ইসরায়েলি বিমানবাহিনী লেবাননের দক্ষিণে হিজবুল্লাহর কয়েকটি স্থাপনার ওপর হামলা চালিয়েছে। হিজবুল্লাহও ইসরায়েলের উত্তরে ড্রোন হামলা চালিয়েছে। আগের দিন মঙ্গলবার লেবাননের সশস্ত্র গোষ্ঠীটি ইসরায়েলের উত্তরে নিজস্ব ড্রোন থেকে তোলা ভিডিও প্রকাশ করে। এ ভিডিও ফুটেজ ধরে তারা ইসরায়েলের হাইফা শহর ও বন্দরের সামরিক স্থাপনার ওপর হামলার হুমকি দিয়েছিল। তবে এখন পর্যন্ত সেই ভিডিওর সত্যতা যাচাই করা সম্ভব হয়নি।

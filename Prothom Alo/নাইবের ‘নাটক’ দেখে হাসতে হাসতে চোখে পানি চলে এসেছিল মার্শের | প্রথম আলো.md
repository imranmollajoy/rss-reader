মার্শের দৃষ্টিতে বাংলাদেশ–আফগানিস্তান ম্যাচটি ছিল অসাধারণ। তবে শেষ পর্যন্ত বাংলাদেশ ৮ রানে হেরে অস্ট্রেলিয়ার সেমিফাইনাল–যাত্রা বরবাদ করে দেওয়ায় বেজায় হতাশ মার্শ, ‘আমরা সবাই মিলে খেলাটি দেখেছি। ম্যাচটা ছিল অসাধারণ, তা–ই নয় কি? খেলাটি রং বদলেছে বারবার। বাংলাদেশের শেষ উইকেট পড়ে যাওয়ার পর আমরা সবাই হতাশ হয়ে পড়ি। আমরা টুর্নামেন্ট চালিয়ে যেতে মরিয়া ছিলাম। কিন্তু এটা বলতেই হয় আফগানিস্তান যোগ্যতর দল হিসেবেই সেমিতে গেছে। তারা অস্ট্রেলিয়াকে হারিয়েছে, বাংলাদেশকে হারিয়েছে, তারাই সেমিতে যাওয়ার যোগ্য দল।’

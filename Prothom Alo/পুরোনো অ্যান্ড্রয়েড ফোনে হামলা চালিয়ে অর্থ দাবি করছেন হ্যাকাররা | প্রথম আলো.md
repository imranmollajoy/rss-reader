প্রাথমিকভাবে জানা যায়, পাকিস্তান ও ইরান থেকে এসব হামলা চালানো হচ্ছে। যুক্তরাষ্ট্র, চীন ও ইন্দোনেশিয়ার সরকারি ও সামরিক বাহিনী–সংশ্লিষ্টদের লক্ষ্য করে এ সাইবার আক্রমণ চালানো হচ্ছে। যেসব অ্যান্ড্রয়েড স্মার্টফোনের অপারেটিং সিস্টেম খুবই পুরোনো, সেসব যন্ত্রের এ হামলায় ক্ষতিগ্রস্ত হওয়ার আশঙ্কা বেশি। অ্যান্ড্রয়েড ১১ ও তার–পূর্ববর্তী অপারেটিং সিস্টেমে এ সাইবার আক্রমণের হার ৮৭ দশমিক ৫ শতাংশ। অন্যদিকে অ্যান্ড্রয়েড ১২ ও ১৩ অপারেটিং সিস্টেমে এ আক্রমণের হার ১২ দশমিক ৫ শতাংশ। স্যামসাং, গুগল, শাওমি, রেডমি, মটোরোলা, ভিভো ও হুয়াওয়ের স্মার্টফোন এ হামলায় ক্ষতিগ্রস্ত হয়েছে বলে জানা গেছে।

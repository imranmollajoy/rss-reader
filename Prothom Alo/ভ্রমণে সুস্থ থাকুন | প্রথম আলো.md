ঈদের ছুটি, স্কুল বন্ধ। এ সময় অনেকেই গ্রামের বাড়ি ও এদিক–ওদিক বেড়াতে যাবেন। বর্ষায় আবহাওয়া বদলের কারণে এ সময় সর্দি, হাঁচি-কাশি, জ্বরের মতো কিছু অসুখ যেমন হয়; তেমনি বাড়ে খাদ্য ও পানিবাহিত কিছু সংক্রামক ব্যাধি। তাই ভ্রমণে গেলে এসব জটিলতায় ভোগার আশঙ্কা কিছুটা বেশি থাকে।

**করণীয়**

-   ভ্রমণে গেলে বাইরের খাবার বেশি খাওয়া হয়। কলেরা, টাইফয়েড, ডায়রিয়া, জন্ডিসের মতো খাবার ও পানিবাহিত রোগ বেশি হয় বলে খাবার ও পানীয় জলের ব্যাপারে খুব সচেতন থাকতে হবে। বাসনপত্র ভালো করে সাবানপানিতে ধুয়ে নিতে হবে। মিনারেল ওয়াটার কিংবা ফোটানো পানির ব্যবস্থা করাও জরুরি। প্রয়োজনে পানি পরিশোধক ট্যাবলেট সঙ্গে রাখুন। যাঁরা দুর্গম অঞ্চলে যাবেন, অবশ্যই পর্যাপ্ত খাওয়ার স্যালাইন নেবেন।

সেমিফাইনালে যেতে হলে ১৯ বলে রান লাগত ৪৩। বোলিংয়ে এলেন আফগানিস্তানের স্পিনার নূর আহমেদ। তরুণ এই স্পিনারের বিপক্ষে অভিজ্ঞ মাহমুদউল্লাহ খেললেন ৫টি ডট বল। একটি বাউন্ডারি পান ওভারের তৃতীয় বলে।

১৯ বলে ৪৩ রানের সমীকরণ নেমে আসে ১৩ বলে ৩৯ রানে। পরে রশিদ খানের ওভারেও বাংলাদেশের ব্যাটসম্যানরা খেলেছেন রয়েসয়ে। সেই ওভারের পঞ্চম বলে মাহমুদউল্লাহ আউট হন ৯ বলে ৬ রান করে। মাহমুদউল্লাহর এমন ইনিংসেই মূলত শেষ হয়ে যায় সেমিফাইনালের স্বপ্ন। সেই ওভারের শেষ বলে আউট হন রিশাদ হোসেনও।

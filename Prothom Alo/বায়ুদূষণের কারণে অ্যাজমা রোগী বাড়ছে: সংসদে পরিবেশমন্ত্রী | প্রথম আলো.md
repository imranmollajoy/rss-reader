স্বতন্ত্র সংসদ সদস্য পংকজ নাথের প্রশ্নের জবাবে ভূমিমন্ত্রী নারায়ণ চন্দ্র চন্দ জানান, সারা দেশে ‘ক’ তালিকাভুক্ত অর্পিত সম্পত্তির মালিকানা দাবি করে অর্পিত সম্পত্তি প্রত্যর্পণ ট্রাইব্যুনালে ১ লাখ ১৪ হাজার ৩১০টি মামলা করা হয়। যার ৩৩ হাজার ৮৯২টির রায় ঘোষিত হয়েছে। এর মধ্যে ১৪ হাজার ৭১৪টি মামলায় ভুক্তভোগীদের পক্ষে রায় হয়েছে; যাতে সম্পত্তির পরিমাণ ১২ হাজার ১১৫ দশমিক ৯১ একর।

ভূমিমন্ত্রী বলেন, বাতিলকৃত ‘খ’ তফসিলভুক্ত সম্পত্তির দাবি করে ৪ লাখ ১৫ হাজার ৩৯৮টি নামজারির আবেদন দাখিল করা হয়। এর মধ্যে ৩ লাখ ৮৯ হাজার ৮৪১টি আবেদন নিষ্পত্তি করা হয়েছে।

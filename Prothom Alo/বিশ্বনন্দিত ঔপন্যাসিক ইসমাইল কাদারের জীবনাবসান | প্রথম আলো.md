ইসমাইল কাদারের জন্ম ১৯৩৬ সালের ২৮ জানুয়ারি আলবেনিয়ার গিজিরোকাসটারে। পড়াশোনা করেছেন তিরানা বিশ্ববিদ্যালয় ও মস্কোর গোর্কি ইনস্টিটিউট অব ওয়ার্ল্ড লিটারেচারে। মস্কো থেকে পড়াশোনা শেষে দেশে ফেরার পর প্রথমে সাংবাদিক হিসেবে কর্মজীবন শুরু করেন। ম্যান বুকার পুরস্কারজয়ী ইসমাইল কাদারের নাম নোবেল পুরস্কারের তালিকায় এসেছে অনেকবার।

আলবেনিয়ার স্বৈরশাসক এনভার হোক্সার একনায়কতন্ত্রের বিরুদ্ধে প্রতিবাদে সোচ্চার ছিলেন ইসমাইল কাদারে। ব্রোকেন এপ্রিল ও দ্য জেনারেল অব দ্য ডেড আর্মির মতো উপন্যাসে রূপক ও বিদ্রূপকে আশ্রয় করে একনায়কতন্ত্রের বিরুদ্ধে বুদ্ধিদীপ্ত প্রতিবাদ করেছিলেন তিনি।

ইউপি চেয়ারম্যান হাবিবুর রহমানের আইনজীবী ইব্রাহিম হোসেন প্রথম আলোকে জানান, হাবিবুর রহমান ও হবি মোল্লা হাইকোর্ট থেকে আট সপ্তাহের অন্তর্বর্তীকালীন জামিন নিয়েছিলেন। জামিনের মেয়াদ শেষ হলে আজ হাইকোর্টের নির্দেশে তাঁরা ফরিদপুরের চিফ জুডিশিয়াল ম্যাজিস্ট্রেট আদালতে হাজির হয়ে জামিনের আবেদন করেন। বিচারক জামিন আবেদন নামঞ্জুর করে তাঁদের কারাগারে পাঠানোর আদেশ দেন। এ মামলার পরবর্তী ধার্য তারিখ ২৩ জুন।

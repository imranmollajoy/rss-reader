স্থানীয় সূত্র জানায়, বাঁধ ভেঙে উপজেলার নারায়ণপুর, চৈতন্যগঞ্জ, বাঁধে উবাহাটা, খুশালপুর ছয়কুট, বড়চেগ, জগন্নাথপুর, প্রতাপী, গোপীনগর, আধাকানী, কাঁঠালকান্দিসহ ১০টি গ্রামে বিস্তীর্ণ এলাকার ফসলি জমি ও বাড়িঘরে পানি প্রবেশ করছে। এ ছাড়া লাঘাটা ও খিন্নি ছড়ার পানি উপচে কমলগঞ্জ পৌর এলাকার খুশালপুর, নিম্নাঞ্চল পতনউষার, মুন্সিবাজার, আদমপুর, ইসলামপুর ও আলীনগর এলাকার ফসলি জমি তলিয়ে গেছে।

ছেলেদের আন্তর্জাতিক টি–টোয়েন্টিতে নকআউট ম্যাচে এটাই সর্বনিম্ন রানের দলীয় সংগ্রহ। ২০২৩ সালে আফ্রিকা ক্রিকেট অ্যাসোসিয়েশনস কাপের সেমিফাইনালে উগান্ডার বিপক্ষে ৬২ রানে অলআউট হয়েছে বতসোয়ানা। টি–টোয়েন্টিতে আফগানিস্তানেরও এটি সর্বনিম্ন সংগ্রহ। এর আগে ২০১৪ টি–টোয়েন্টি বিশ্বকাপে মিরপুরে বাংলাদেশের বিপক্ষে ৭২ রানে অলআউট হয়েছিল আফগানিস্তান।

দক্ষিণ আফ্রিকার হয়ে মাত্র ১.৫ ওভারে ৬ রানে ৩ উইকেট নেন স্পিনার শামসি। ১৬ রানে ৩ উইকেট ইয়ানসেনের। ২টি করে উইকেট রাবাদা ও নর্কিয়ার।

**সংক্ষিপ্ত স্কোর:**

**আফগানিস্তান:** ১১.৫ ওভারে ৫৬ (আজমতউল্লাহ ১০, গুলবদিন ৯, রশিদ ৮, করিম ৮, ইব্রাহিম ২, খারোতে ২, নবী ০, গুরবাজ ০; ইয়ানসেন ৩/১৬, শামসি ৩/৬, নর্কিয়া ২/৭, রাবাদা ২/১৪, মহারাজ ০/৬)।

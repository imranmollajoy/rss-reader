সিলেটের সঙ্গে সারা দেশের ট্রেন যোগাযোগ বন্ধের প্রায় আট ঘণ্টা পর আবার চালু হয়েছে। গতকাল বুধবার দিবাগত রাত তিনটার দিকে ট্রেন চলাচল স্বাভাবিক হয়। আট ঘণ্টা ট্রেন যোগাযোগ বন্ধ থাকায় শিডিউল বিপর্যয় দেখা দিয়েছে।

গতকাল রাতের ট্রেন ছেড়ে গেছে আজ বৃহস্পতিবার সকালে। এর আগে চট্টগ্রাম থেকে সিলেটের উদ্দেশে ছেড়ে আসা পাহা‌ড়িকা এক্সপ্রেস গতকাল সন্ধ‌্যা সাতটার দিকে সিলেটের ফেঞ্চুগঞ্জের কটালপ‌ুর এলাকায় পৌঁছালে দু‌টি ব‌গি লাইচ‌্যুত হয়। এতে সিলেটের সঙ্গে সারা দেশের রেলওয়ে যোগাযোগ বন্ধ হয়ে গিয়েছিল।

**উপকরণ**

**১.** টমেটো ১টি, ক্যাপসিকাম ১টি, বেগুন ১টি, আলু ১টি, লবণ স্বাদমতো, গোলমরিচের গুঁড়া ১ চা-চামচ, মাখন পরিমাণমতো।

**২.** মুরগির মাংস ৫০০ গ্রাম (চাইলে গরু বা খাসির মাংসও দেওয়া যাবে), আদাবাটা ১ টেবিল চামচ, রসুনবাটা ১ চা-চামচ, দারুচিনি (বড় টুকরা) ১টি, এলাচি ৫টি, বাদামবাটা ১ টেবিল চামচ, কিশমিশ ১ টেবিল চামচ, পেঁয়াজকুচি ১ কাপ, লবণ স্বাদমতো, ঘি প্রয়োজনমতো।

**৩.** পোলাওয়ের চাল ৩০০ গ্রাম, টমেটো সস ১ কাপ, গোলমরিচ ১ চা-চামচ, পেঁয়াজ বেরেস্তা আধা কাপ, লবণ স্বাদমতো, ঘি প্রয়োজনমতো।

**৪.** দুধ আধা কাপ, চিনি ১ টেবিল চামচ, ঘি স্বাদমতো।

**প্রণালি**

প্রথমেই ১ নম্বর উপকরণের সব কটি সবজি চাক চাক করে কেটে নিতে হবে। এবার স্বাদমতো লবণ, গোলমরিচের গুঁড়া দিয়ে মেখে মাখনে দিয়ে সতে করে তুলে রাখতে হবে।

২ নম্বর উপকরণের সব উপাদান ভালো করে কষিয়ে সেদ্ধ করে নিতে হবে।

৩ নম্বর উপকরণের সব মসলা ও পরিমাণমতো গরম পানি দিয়ে চাল আধা সেদ্ধ করে নিতে হবে।

একটি বড় সসপ্যানে ঘি নিয়ে তাতে টমেটো, আলু, ক্যাপসিকাম, বেগুন ধাপে ধাপে দিতে হবে। তারপর মাংস দিয়ে একটু চেপে চেপে দিতে হবে। এবার আধা সেদ্ধ পোলাওয়ের চাল দিন। সবশেষে একটি কাপে ৪ নম্বরের উপকরণ নিয়ে একটি মিশ্রণ তৈরি করুন। মিশ্রণটি পোলাওয়ের ওপর দিয়ে ৫ থেকে ২০ মিনিট দমে রাখুন। পরিবেশনের সময় একটি বড় থালায় অথবা ডিশের ওপর সসপ্যান উল্টে দিয়ে ঢেলে পরিবেশন করুন।

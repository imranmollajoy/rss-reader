সংবাদ সম্মেলনে মির্জা ফখরুল জানান, হৃদ্‌যন্ত্রে ‘পেসমেকার’ বসানোর পর বিএনপির চেয়ারপারসন খালেদা জিয়ার অবস্থা ‘স্থিতিশীল’ আছে। খালেদা জিয়ার সর্বশেষ শারীরিক অবস্থা সম্পর্কে সাংবাদিকদের এক প্রশ্নের জবাবে তিনি বলেন, ‘সকাল পর্যন্ত আমি যতটুকু জানি, তিনি এখন পর্যন্ত স্টেবল আছেন।’

গত রোববার বিকেলে এভারকেয়ার হাসপাতালে খালেদা জিয়ার হৃদ্‌যন্ত্রে ‘পেসমেকার’ বসানো হয়। এর পর গতকাল তাঁকে সিসিইউ থেকে কেবিনে (যেখানে সিসিইউর সব সুবিধা আছে) স্থানান্তর করা হয়। ৭৯ বছর বয়সী সাবেক প্রধানমন্ত্রী হৃদ্‌রোগ, ফুসফুস, লিভার, কিডনি, আর্থ্রাইটিস, ডায়াবেটিসসহ বিভিন্ন জটিলতায় ভুগছেন।

স্বাভাবিকভাবেই দেশের বাইরে আরেকটি ফ্র্যাঞ্চাইজি লিগ খেলার সুযোগ পেয়ে খুশি তাসকিন। দেশ ছাড়ার আগে বিমানবন্দরে বিসিবিকে ধন্যবাদ দিয়ে তিনি সংবাদমাধ্যমকে বলেছেন, ‘এটি আরেকটি সুযোগ নিজের পারফরম্যান্সকে মেলে ধরার। সবাই আমার জন্য দোয়া করবেন। বিসিবিকে ধন্যবাদ সুযোগটি করে দেওয়ার জন্য।’

হৃদয় গত মৌসুমে ৬ ম্যাচে ৬ ইনিংসে ব্যাট করে ১৩৫ স্ট্রাইক রেটে রান করেছেন ১৫৫। এবারও সে ধারাবাহিকতা ধরে রাখতে চান তিনি, ‘গতবার ভালো করেছিলাম বলে ফ্র্যাঞ্চাইজি আমার ওপর আবার আস্থা রেখেছে। আমিও চেষ্টা করব নিজের পারফরম্যান্স দিয়েই ভালো কিছু করার।’

বিশ্বকাপ খেলে আসা বাংলাদেশের আরও অনেককেই আগামী এক মাস ফ্র্যাঞ্চাইজি ক্রিকেটে দেখা যাবে। সাকিব আল হাসান খেলবেন যুক্তরাষ্ট্রের <a href="https://www.prothomalo.com/sports/cricket/9chix87xez" target="_blank">মেজর লিগ ক্রিকেটে</a> (এমএলসি); কানাডার গ্লোবাল টি-টোয়েন্টিতে শরীফুল ইসলাম, মোহাম্মদ সাইফউদ্দিন ও রিশাদ হোসেন।

কারিগরি শিক্ষা বোর্ডের আওতাধীন সব সরকারি ও বেসরকারি শিক্ষাপ্রতিষ্ঠানের (পলিটেকনিক ইনস্টিটিউট) ২০২৪-২৫ শিক্ষাবর্ষের ভর্তি আবেদন চলছে। এসএসসি ও সমমানের পরীক্ষায় উত্তীর্ণ শিক্ষার্থীরা এতে আবেদন করতে পারবেন। প্রথম ধাপের আবেদন শেষ হবে আজ মঙ্গলবার (২৫ জুন) পর্যন্ত। বাংলাদেশ কারিগরি শিক্ষা বোর্ড ভর্তি-সংক্রান্ত বিজ্ঞপ্তিতে বলা হয়েছে, এবার তিন ধাপে ভর্তিতে আবেদন করার সুযোগ পাবে শিক্ষার্থীরা।

কারিগরি বোর্ডের বিজ্ঞপ্তিতে বলা হয়েছে, ২৬ মে থেকে ২০২৪-২৫ শিক্ষাবর্ষের চার বছর মেয়াদি ডিপ্লোমা-ইন-ইঞ্জিনিয়ারিং, ডিপ্লোমা-ইন-মেরিন ইঞ্জিনিয়ারিং, ডিপ্লোমা-ইন-টেক্সটাইল ইঞ্জিনিয়ারিং, ডিপ্লোমা-ইন-অ্যাগ্রিকালচার, ডিপ্লোমা-ইন-ফরেষ্ট্রি, ডিপ্লোমা-ইন-ফিশারিজ, ডিপ্লোমা-ইন-লাইভস্টক এবং দুই বছর মেয়াদি এইচএসসি ( বিএমটি–বিজনেস ম্যানেজমেন্ট অ্যান্ড টেকনোলজি), এইচএসসি (ভোকেশনাল), ডিপ্লোমা-ইন-কমার্স ও সার্টিফিকেট-ইন-মেরিন ট্রেড কোর্স শিক্ষাক্রমে ভর্তি কার্যক্রম শুরু হয়েছে। ভর্তি আবেদন অনলাইনে পূরণ করে ১৬২ টাকা ফি জমা দিতে হবে। এর মধ্য ১৬০টা আবেদন ফি ও মোবাইল অপারেটর ফি ২ টাকা।

মামলার সংক্ষিপ্ত বিবরণে জানা যায়, ২০২২ সালের ২৬ মার্চ নির্মাণাধীন পারমাণবিক বিদ্যুৎ প্রকল্পের আবাসিক এলাকা ‘গ্রিন সিটি’র একটির ভবন থেকে কাজাকিস্তানের নাগরিক সেভেত্স ভ্লাদিমিরের রক্তাক্ত লাশ উদ্ধার করে পুলিশ। পরে ওই ঘটনায় বেলারুশের তিন নাগরিককে আসামি করে ঈশ্বরদী থানায় মামলা হয়। মামলাটি করেন প্রকল্পের নিকিম অ্যাটমস্ট্রয় কোম্পানির পরিচালক ভেদোরোভ ইউরি। তদন্ত শেষে ২০২২ সালের ২৭ মে বেলারুশের তিন নাগিরকের বিরুদ্ধে আদালতে অভিযোগপত্র জমা দেয় পুলিশ। এরপর আদালত মামলাটির দীর্ঘ শুনানি ও সাক্ষ্য গ্রহণ শেষে রায় ঘোষণা করেন।

আদালতে রাষ্ট্রপক্ষে আইনজীবী ছিলেন সরকারি কৌঁসুলি (পিপি) আবদুস সামাদ খান। তিনি বলেন, রায় ঘোষণার সময় তিন বিদেশি নাগরিক আদালতে উপস্থিত ছিলেন। আদালত সাজা পাওয়া বেলারুশের নাগরিককে কারাগারে পাঠানোর নির্দেশ দিয়েছেন।

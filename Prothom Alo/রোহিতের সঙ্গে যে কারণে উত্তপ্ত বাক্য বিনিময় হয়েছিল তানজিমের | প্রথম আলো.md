উইকেট যেমনই হোক, ১০৬ রানের পুঁজি নিয়ে জেতা খুব কঠিন। বাংলাদেশও টি-টোয়েন্টিতে এর আগে এত কম রান ডিফেন্ড করতে পারেনি। তবে তানজিম জানিয়েছেন, বাংলাদেশ দল যথেষ্ট আত্মবিশ্বাসী ছিল, ‘এই রান ডিফেন্ড করা সম্ভব, আমাদের মাথায় এই চিন্তাই ছিল। আমরা দেখেছি উইকেটে বোলারদের জন্য সাহায্য ছিল। স্পিনাররা টার্ন পেয়েছে, পেসাররা বাড়তি বাউন্স পেয়েছে। আমাদের বিশ্বাস ছিল আমরা এই রান ডিফেন্ড করতে পারব, আত্মবিশ্বাসী ছিলাম।’

সিলেট সিটি করপোরেশনের জনসংযোগ কর্মকর্তা সাজলু লস্কর বলেন, সিটি এলাকায় আশ্রয়কেন্দ্রগুলো প্রস্তুত আছে। জলাবদ্ধ অবস্থার সৃষ্টি হলে লোকজন সেখানে উঠতে পারবেন। তবে আজ কেউ আশ্রয়কেন্দ্রে ওঠেননি।

পানি উন্নয়ন বোর্ড (পাউবো) সিলেট সূত্রে জানা গেছে, এক মাস ধরে কুশিয়ারা নদীর পানি বিপৎসীমার ওপর দিয়ে প্রবাহিত হলেও সুরমা নদীর পানি পাঁচ দিন পর বিপৎসীমা ছাড়িয়েছে। আজ সকাল থেকে সুরমা নদীর পানি কানাইঘাট পয়েন্টে বিপৎসীমার ওপর দিয়ে প্রবাহিত হচ্ছে। এ ছাড়া এক মাস ধরে কুশিয়ারা নদীর পানি ফেঞ্চুগঞ্জ পয়েন্টে বিপৎসীমার ওপরে আছে। এ ছাড়া সিলেটের লুভা, সারি, ডাউকি নদী এবং ধলাই নদের পানি বাড়ছে।

অনুষ্ঠানে প্রধান অতিথির মাধ্যমে জাবারাংয়ের উদ্যোগে প্রকাশিত বাংলাদেশের অন্যতম বিপন্নপ্রায় ভাষা রেংমিটচ্য, লোহর ও সাদরি ভাষার ওয়ার্ডবুক বই; তঞ্চঙ্গ্যা, ম্রো, বম, খাসি, মণিপুরি বিষ্ণুপ্রিয়া, মণিপুরি মেইতেই ভাষায় প্রকাশিত লোকজ গল্প ও ছড়ার বই এবং ককবরক ও মারমা ভাষায় অ্যান্ড্রয়েড অ্যাপস উদ্বোধন করা হয়। বিপন্ন ভাষা রক্ষায় বিশেষ অবদানের জন্য রেংমিটচ্য ভাষার লেখক ইয়াংঙান ম্রো, সাদরি ভাষার লেখক যোগেন্দ্র নাথ সরকার ও লহড়া ভাষার লেখক শ্রীনাথ চন্দ্র মাহাতোকে বিশেষ সম্মাননা স্মারক দেওয়া হয়।

সভায় ইউনেসকো, সেভ দ্য চিলড্রেন, আদিবাসী ভাষা দশক উদ্‌যাপন কমিটি এবং মণিপুরি ভাষার লেখক, ইউনেসকো বাংলাদেশের প্রতিনিধি এবং জাতীয় পাঠ্যক্রম পাঠ্যপুস্তক বোর্ডের প্রতিনিধিরা উপস্থিত ছিলেন।

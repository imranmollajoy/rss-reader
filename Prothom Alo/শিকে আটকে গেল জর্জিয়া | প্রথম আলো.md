সাবা লোবানিডজের চেহারাটাই বলে দিচ্ছিল সব। সামনে শুধু চেক প্রজাতন্ত্রের গোলকিপারই ছিলেন, কিন্তু বলটি জালে পাঠাতে পারলেন না লোবানিডজে। তাঁর এই ব্যর্থতার সঙ্গে সঙ্গেই বেজেছে শেষ বাঁশি। মাথায় হাত দিয়ে কিংকর্তব্যবিমূঢ় হয়ে কিছুক্ষণ দাঁড়িয়ে রইলেন জর্জিয়ার মিডফিল্ডার। কারণ, তিনি গোলটি পেলেই যে পুরো ৩ পয়েন্ট নিয়ে মাঠ ছাড়তে পারত জর্জিয়া।

লোবানিডজে পারেননি, এরপরও অবশ্য ইতিহাস গড়ল জর্জিয়া। ইউরো চ্যাম্পিয়নশিপে নিজেদের ফুটবল ইতিহাসে প্রথম পয়েন্ট পেয়েছে প্রথমবারের মতো ইউরোপের ফুটবলের সর্বোচ্চ প্রতিযোগিতায় খেলতে আসা দলটি। এগিয়ে গিয়েও অবশ্য চেক প্রজাতন্ত্রের সঙ্গে ম্যাচটি তারা ড্র করেছে ১-১ গোলে।

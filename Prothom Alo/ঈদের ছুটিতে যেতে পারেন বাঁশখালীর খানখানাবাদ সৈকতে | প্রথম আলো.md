সাতকানিয়া উপজেলার ফুলতলা থেকে মোটরসাইকেলে করে স্ত্রী, শিশুকন্যাসহ বেড়াতে আসা আলা উদ্দিন বলেন, ‘আমার মেয়ে বেড়ানোর জন্য বায়না ধরেছিল। তাই আমাদের বাড়ি থেকে একেবারে কাছের এই সমুদ্রসৈকতে বেড়াতে নিয়ে এসেছি।’

বাঁশখালী উপজেলা নির্বাহী কর্মকর্তা (ইউএনও) জেসমিন আক্তার বলেন, খানখানাবাদ সৈকতে সাগরের ঢেউয়ের পাশাপাশি সূর্যাস্ত উপভোগ করা যায়। তাই কম সময়ে এই পর্যটন স্পট জনপ্রিয় হয়ে উঠেছে।

ডিইউজের বিবৃতিতে বলা হয়েছে, গত বৃহস্পতিবার লায়লা কানিজ সাংবাদিকদের সম্পর্কে কুরুচিপূর্ণ ও হীন উদ্দেশ্যমূলক মন্তব্য করেছেন। তিনি বলেছেন, ‘বড় বড় সাংবাদিককে কিনেই তারপর এসেছি। সব থেমে যাবে।’ তাঁর এমন বক্তব্য সাংবাদিক সমাজকে মর্মাহত করেছে। এ ধরনের উদ্দেশ্যমূলক বক্তব্য অবিলম্বে প্রত্যাহার করে তাঁকে নিঃশর্ত ক্ষমা চাইতে হবে।

বিবৃতিতে বলা হয়, মতিউর রহমান ও তাঁর পরিবারের সদস্যদের বিরুদ্ধে যে দুর্নীতির অভিযোগ উঠেছে, উদ্দেশ্যমূলক মন্তব্য করে দুর্নীতির সেসব সংবাদ প্রকাশে সাংবাদিকদের বিরত রাখা যাবে না। একজন জনপ্রতিনিধি হয়ে লায়লা কানিজের এ ধরনের ঔদ্ধত্যমূলক বক্তব্য দেওয়া অন্যায়।

মমতা হুমকির সুরে বলেন, যে পৌর এলাকা বেআইনিভাবে দখল হবে, সেখানকার কাউন্সিলরকে গ্রেপ্তার করা হবে। হোটেল গ্র্যান্ডের সামনে হকার বসার তীব্র সমালোচনা করে তিনি বলেন, এই হোটেলে বিশ্বের বিভিন্ন দেশের ভিভিআইপিরা আসেন। তাই নিরাপত্তাজনিত কারণে এখানে হকার বসা অনুচিত। এখানের নিরাপত্তাব্যবস্থা অটুট রাখতে হবে হকার সরিয়ে। এখানকার হকারদের পুনর্বাসন করা হবে।

মমতা এক মাসের সময় দিয়ে বলেন, এ সময়ের মধ্যে অবৈধ ফুটপাত দখলকারীদের ফুটপাত ছাড়তে হবে। আর যাঁদের ইতিমধ্যে উচ্ছেদ করে ফুটপাত দখলমুক্ত করা হয়েছে, তাঁদের পুনরায় ওই ফুটপাতে বসতে দেওয়া হবে না।

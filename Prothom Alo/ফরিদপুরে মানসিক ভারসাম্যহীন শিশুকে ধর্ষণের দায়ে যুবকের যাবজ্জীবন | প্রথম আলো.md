ফরিদপুরে মানসিক ভারসাম্যহীন ১২ বছর বয়সী এক শিশুকে ধর্ষণের দায়ে শাহীন সরকার (৩৬) নামের এক যুবককে যাবজ্জীবন সশ্রম কারাদণ্ড দিয়েছেন আদালত। একই সঙ্গে তাঁকে ২০ হাজার টাকা জরিমানা, অনাদায়ে আরও ছয় মাসের বিনাশ্রম কারাদণ্ড দেওয়া হয়েছে।

আজ বুধবার দুপুর ১২টার দিকে জেলা ও দায়রা জজ এবং নারী ও শিশু নির্যাতন দমন ট্রাইব্যুনালের বিচারক মো. হাফিজুর রহমান এ রায় ঘোষণা করেন। রায় দেওয়ার সময় একমাত্র আসামি শাহীন সরকার পলাতক ছিলেন। রায়ের পরপরই তাঁর বিরুদ্ধে গ্রেপ্তারি পরোয়ানা জারি করেন আদালত।

সেই নির্বাচনের ফলাফল নিয়ে প্রশ্ন করলে অমর্ত্য সেন বলেছেন, বিজেপি সরকার বিরোধীদের জেলবন্দী করে রেখেছে, সেই অভিযোগও শুনেছেন তিনি। তবে এসব ঘটনার দায় সাবেক কংগ্রেস সরকারও এড়াতে পারেন না।  

অমর্ত্য সেন বলেন, ‘আমাদের আশা ছিল ভারত স্বাধীন বলে বিনা বিচারে জেলে ভরা বন্ধ হবে, কিন্তু হয়নি। বাড়ছে বেকারত্ব। চলছে প্রাথমিক শিক্ষা ও স্বাস্থ্যে অবহেলা। এ ক্ষেত্রে কংগ্রেস ও বামপন্থীদের দায়ও কম নয়। আমাদের এই অবস্থার পরিবর্তন হওয়া জরুরি। আমাদের আশা, নির্বাচনের পর এবার কিছু পরিবর্তন হবে, সেই আশাও আজ রাখছি। তাই রাজনীতির দিকে আমাদের খোলা মন থাকা দরকার।’

অযোধ্যায় নির্মিত রামমন্দির প্রসঙ্গে বলেন, অনেক খরচ করে বড় মন্দির বানিয়েছে। ভারত মহাত্মা গান্ধী, রবীন্দ্রনাথ ঠাকুর ও নেতাজি সুভাষ চন্দ্র বসুর দেশ। এখানে এমনটা হওয়া উচিত ছিল না। এতে ভারতের আসল পরিচয়কে উপেক্ষা করার একটি প্রচেষ্টা চলছে। এটা অবশ্যই পরিবর্তন করতে হবে।

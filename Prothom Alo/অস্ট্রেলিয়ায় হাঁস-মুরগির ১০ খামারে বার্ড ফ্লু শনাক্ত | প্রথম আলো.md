অস্ট্রেলিয়ার ভিক্টোরিয়া রাজ্যের মেলবোর্নের কাছে আরও একটি হাঁস–মুরগির খামারে এভিয়ান ইনফ্লুয়েঞ্জা (বার্ড ফ্লু) শনাক্ত হয়েছে। এ নিয়ে সেখানে আটটি খামারে ভাইরাসটি ছড়াল। দেশটির রাজ্য সরকার আজ মঙ্গলবার এ তথ্য জানিয়েছে। এর মধ্য দিয়ে অস্ট্রেলিয়ায় সংক্রমিত খামারের সংখ্যা দাঁড়িয়েছে ১০টিতে।

অস্ট্রেলিয়া বর্তমানে তিনটি বার্ড ফ্লুর প্রাদুর্ভাব মোকাবিলা করছে। এর মধ্যে দুটি ভিক্টোরিয়া রাজ্যের মেলবোর্নের কাছে আর অন্যটি নিউ সাউথ ওয়েলস রাজ্যের সিডনিতে। এগুলোর প্রতিটি ভিন্ন ধরনের। তবে এর কোনোটিই পৃথিবীজুড়ে ছড়িয়ে পড়া পাখি, স্তন্যপায়ী প্রাণী ও মানুষের মধ্যে শনাক্ত হওয়া এইচ৫এন১ ধরনের নয়।

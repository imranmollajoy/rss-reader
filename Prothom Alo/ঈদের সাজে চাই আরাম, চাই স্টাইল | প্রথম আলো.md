গতকাল দিন কেটেছে কাজে-ব্যস্ততায়। আজ থেকে আগামী দুই তিন দিন চলবে ঘোরাঘুরি। বর্ষা চলে এসেছে, গরমও আছে। তবে ঈদ বলে কথা। হালকা হলেও সাজতে হবে। খুব ভারী কাজ আছে, এমন পোশাক বেছে নেওয়াই ভালো। আরাম ও স্টাইল—দুটি বিষয় যে সাজে আসে, সেটিই জয়ী হয় এখন। নিজেকে সতেজ রেখে, মনমতো সাজে সাজতে পছন্দ করেন অনেকেই। অনেকে আবার চলতি ধারাকেই প্রাধান্য দিতে চান উৎসবের সময়। সেটা হতে পারে চোখের  
সাজে কিংবা পোশাকের কাটে। আবার বাকি সবকিছু নিজের ইচ্ছায় রেখে চুলকে হয়তো সাজান এখনকার স্টাইলে। নিজের পছন্দ-অপছন্দ, ব্যক্তিত্ব এবং চলতি ধারা যদি একসঙ্গে ফুটিয়ে তোলা যায় সাজপোশাকে, তবেই না পাওয়া যাবে ঈদের যথার্থ আমেজ।

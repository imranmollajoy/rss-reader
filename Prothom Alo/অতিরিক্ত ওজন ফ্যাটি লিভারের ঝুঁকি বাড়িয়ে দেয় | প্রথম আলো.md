ফ্যাটি লিভার রোগের উপসর্গ সম্পর্কে বলা হয়, এই রোগ হলে পেটের ডান দিকের উপরিভাগে হালকা ব্যথা, অস্বাভাবিক ক্লান্তিবোধ, ক্ষুধামান্দ্য, বমি বমি ভাব ও ক্রমশ ওজন কমতে থাকে। বয়স ৫০-এর বেশি হলে এবং হেপাটাইটিস বি ও সি রোগে আক্রান্ত হলেও ফ্যাটি লিভার হওয়ার ঝুঁকি বেড়ে যায়।

এই ঝুঁকি এড়াতে অতিরিক্ত ওজন কমানোর পাশাপাশি দিনে কমপক্ষে এক ঘণ্টা হাঁটা, অতিরিক্ত চিনি ও চর্বিযুক্ত খাবার পরিহার, ফাস্ট ফুড পরিহার করা, মদ্যপান ও ধূমপান বর্জন, উচ্চ রক্তচাপ ও ডায়াবেটিস নিয়ন্ত্রণে রাখা এবং রক্তে কোলেস্টেরলের মাত্রা নিয়ন্ত্রণে রাখার পরামর্শ দেন চিকিৎসকেরা।

বাংলাদেশ গ্যাস্ট্রোএন্টারোলজি সোসাইটির সভাপতি ও জাতীয় অধ্যাপক মাহমুদ হাসান সভায় তিনি বলেন, খাদ্যাভ্যাসের পরিবর্তন ও শরীরচর্চা করতে হবে। কোমল পানীয় ও মধ্যপান পরিহার করতে হবে। এগুলো করে এই রোগকে প্রতিরোধ করা সম্ভব। এই পরিবর্তন আনতে পারলে কেবল ফ্যাটি লিভার থেকে নয়, অন্যান্য রোগ থেকেও সুরক্ষা পাওয়া যাবে।

কুলছুমের ছেলে শেখ ফরিদ প্রথম আলোকে বলেন, তাঁর মা বাড়ির রান্নাঘরের মাচায় রাখা লাকড়ি নিতে গিয়েছিলেন। মাচায় হাত দিতেই লাকড়ির ভেতরে থাকা বিষধর সাপ ছোবল দেয়। এরপর তাঁর মা যন্ত্রণায় ছটফট করতে শুরু করেন। তিনি আরও বলেন, ‘রাতে উপজেলা স্বাস্থ্য কমপ্লেক্সে নেওয়া হলে চিকিৎসকদের পরামর্শে সকালে মাকে নোয়াখালী জেনারেল হাসপাতালে নিয়ে আসি। এখানে আসার পর চিকিৎসকেরা অ্যান্টিভেনম দেন। এতে প্রায় দুই ঘণ্টার মধ্যেই মা সুস্থ হয়ে ওঠেন।’

এক প্রশ্নের জবাবে শেখ ফরিদ বলেন, সাপ ছোবল দেওয়ার পর তাঁর মায়ের চিৎকারে পরিবারের সদস্যরা হতভম্ব হয়ে পড়েন। তাই কি সাপ কামড় দিয়েছে, সেটি আর জানা সম্ভব হয়নি। মাচায় অনেক লাকড়ি থাকায় সেগুলোও তাৎক্ষণিকভাবে সরানো যায়নি। পরিবারের সদস্যরা এখনো সাপ নিয়ে আতঙ্কে রয়েছেন।

কাবা শরিফের পাশেই আছে স্ফটিকের একটা বাক্স। তার চারপাশে লোহার বেষ্টনী। তার ভেতরে বর্গাকৃতির একটি পাথর। পাথরটির দৈর্ঘ্য, প্রস্থ ও উচ্চতা সমান, প্রায় এক হাত। এই পাথরই মাকামে ইব্রাহিম।

মাকাম শব্দের একটি অর্থ হচ্ছে দাঁড়ানোর স্থান। অর্থাৎ এটি হজরত ইব্রাহিম (আ.)-এর দাঁড়ানোর স্থান। এই পাথরে দাঁড়িয়ে তিনি ঠিক কী করতেন তা নিয়ে মতভেদ আছে। তবে যা সবচেয়ে বেশি প্রচলিত তা হলো, তিনি এর ওপর দাঁড়িয়ে কাবা শরিফ নির্মাণ করেছেন।

আজ শুক্রবার সকাল আটটার দিকে লিটন আবার সিগারেট নিতে আসেন। কিন্তু এমরান বাকিতে সিগারেট দেননি। এ নিয়ে আবার দুজনের মধ্যে কথা–কাটাকাটি হয়। এতে ক্ষুব্ধ হন লিটন। পরে বাড়ি থেকে দা নিয়ে এসে এমরানকে দোকানের ভেতর এলোপাতাড়ি কোপান। এতে ঘটনাস্থলেই মারা যান তিনি। ঘটনার পর লিটন পালিয়ে যাওয়ার চেষ্টা করলে পুলিশ বাদাঘাট এলাকা থেকে তাঁকে আটক করে।

তাহিরপুর থানার ভারপ্রাপ্ত কর্মকর্তা মোহাম্মদ নাজিম উদ্দিন জানান, লাশ ময়নাতদন্তের জন্য জেলা সদর হাসপাতাল মর্গে পাঠানো হয়েছে। অভিযুক্ত লিটন পুলিশ হেফাজতে আছে। মামলা দায়েরের বিষয়টি প্রক্রিয়াধীন।

মার্কিন পররাষ্ট্র মন্ত্রণালয় জানায়, ইসরায়েলের জাতীয় নিরাপত্তা উপদেষ্টা জাচি হানেগবি ও কৌশলগত বিষয়সংক্রান্ত মন্ত্রী রন ডারমারের সঙ্গে এ বৈঠক করেন ব্লিঙ্কেন।

ইসরায়েল লেবাননে বড় ধরনের সামরিক অভিযান চালালে জবাবে ‘সর্বাত্মক’ হামলার হুঁশিয়ারি দিয়েছেন হিজবুল্লাহপ্রধান হাসান নাসরাল্লাহ। গত বুধবার টেলিভিশনে দেওয়া ভাষণে তিনি এ হুঁশিয়ারি দেন।

হাসান নাসরাল্লাহ বলেন, লেবাননে ইসরায়েল হামলা চালালে কোনো নিয়মনীতি মানবে না হিজবুল্লাহ। কোনো ধরনের সংযমও দেখাবে না তারা।

হিজবুল্লাহপ্রধানের এ হুমকির পরই ইসরায়েলি কর্মকর্তাদের সঙ্গে ব্লিঙ্কেনের বৈঠকটি হলো।

২১ আগস্টে গ্রেনেড হামলা মামলায় তারেক রহমানসহ বিএনপির কয়েকজন নেতাকে রাজনৈতিক উদ্দেশ্যমূলকভাবে যুক্ত করা হয়েছে বলে অভিযোগ করেছেন বিএনপির মহাসচিব মির্জা ফখরুল ইসলাম আলমগীর। তিনি আজ বৃহস্পতিবার এক বিবৃতিতে বলেছেন, ‘এটি তারেক রহমানের ভাবমূর্তি নষ্ট করার একটি সুপরিকল্পিত ষড়যন্ত্র।’

গতকাল বুধবার জাতীয় সংসদে প্রধানমন্ত্রী ২১ আগস্টের মামলায় তারেক রহমানসহ ১৫ জন সাজাপ্রাপ্ত আসামি পলাতক থাকার যে তথ্য তুলে ধরেছেন, তার নিন্দা ও প্রতিবাদ জানিয়ে আজ বৃহস্পতিবার এক বিবৃতি দেন মির্জা ফখরুল ইসলাম। তিনি বলেন, মূলত চারদিক থেকে ব্যর্থ আওয়ামী লীগ সরকার অশুভ উদ্দেশ্যে রাজনৈতিক বিরোধের ছায়া অব্যাহত রাখতে চায়।

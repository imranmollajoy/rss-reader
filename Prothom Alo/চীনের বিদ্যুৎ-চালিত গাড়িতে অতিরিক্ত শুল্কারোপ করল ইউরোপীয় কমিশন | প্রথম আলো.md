চীনের সৌর প্যানেল আমদানি নিয়ে এক দশক আগে যে পরিস্থিতি তৈরি হয়েছিল, ইউরোপ এবার তা এড়াতে চাইছে। সেবার ইউরোপীয় ইউনিয়ন তেমন কোনো ব্যবস্থা না নেওয়ায় অনেক ইউরোপীয় সৌর প্যানেল কোম্পানি ধসে পড়েছিল। সে জন্য এবার তারা আগেভাগেই কোমর বেঁধে নেমেছে; গত বছরের অক্টোবর মাসে চীনের বিদ্যুৎ-চালিত গাড়িতে ভর্তুকি নিয়ে তদন্ত শুরু করে তারা।

এই পরিস্থিতিতে চীনের বাজারে ইউরোপের বৃহত্তম কিছু গাড়ি কোম্পানির বিক্রি কমেছে, যাদের গাড়ির বড় একটি অংশ চীনে বিক্রি হয়। এ ছাড়া বিএমডব্লিউর মতো যেসব কোম্পানি চীনে গাড়ি উৎপাদন করে ইউরোপের বাজারে বিক্রি করে, তাদেরও অতিরিক্ত শুল্ক দিতে হবে।

বেইজিং যথারীতি বলেছে, নিজেদের আইনি অধিকার ও স্বার্থ রক্ষায় তারা ‘কঠোর ব্যবস্থা’ নেবে।

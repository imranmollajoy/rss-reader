নিষেধাজ্ঞা দেওয়ার বিজ্ঞপ্তিতে উয়েফা লিখেছে, ‘আচরণের সাধারণ নীতিমালা পরিপালনে ব্যর্থতা, শোভন আচরণের মৌলিক নিয়মের লঙ্ঘন, খেলাধুলার আয়োজনকে অ–খেলাধুলাবিষয়ক কাজে ব্যবহার এবং ফুটবল খেলায় দুর্নাম আনয়নে’র দায়ে দোষী সাব্যস্ত হয়েছেন ডাকু।’

হামবুর্গে ক্রোয়েশিয়ার সঙ্গে ড্রয়ের পর আলবেনিয়ার সমর্থকেরা সার্বিয়া ও নর্থ মেসিডোনিয়াকে উদ্দেশ্য করে বিদ্বেষমূলক স্লোগান ধরেছিলেন। গত শতাব্দীর শেষ দিকে হওয়া কসোভো যুদ্ধকে ঘিরে আলবেনীয় ও সার্বদের সম্পর্ক অনেকটাই বিদ্বেষপূর্ণ। সেটিরই ছাপ দেখা গেছে আলবেনিয়ানদের মুখে। এ সময় কেউ কেউ ‘সার্বদের হত্যা করো’ স্লোগানও দেয়।

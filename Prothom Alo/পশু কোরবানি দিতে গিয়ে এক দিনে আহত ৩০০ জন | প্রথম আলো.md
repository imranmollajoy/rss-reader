ব্যবসায়ী জহির মিয়া পরিবার নিয়ে বসবাস করেন পুরান ঢাকার সূত্রাপুরে। গরু কোরবানি দেওয়ার সময় তাঁর ডান হাতের আঙুল কেটে গেছে। পরে চিকিৎসা নেওয়ার জন্য তিনি ঢাকা মেডিকেল কলেজ হাসপাতালে আসেন। ভুক্তভোগী জহির মিয়া প্রথম আলোকে বলেন, কোরবানি দেওয়ার সময় হঠাৎ করে তার আঙুল কেটে গেছে।  

মফিজুল ইসলাম পেশায় শিক্ষক। তিনি পরিবার নিয়ে বসবাস করেন কুমিল্লার মেঘনা উপজেলার কান্দারগাঁও গ্রামে। আজ পশু কোরবানির সময় তাঁর বাঁ হাতের আঙুল কেটে গেছে। পরে চিকিৎসা নিতে তিনি আসেন ঢাকা মেডিকেলে। শিক্ষক মফিজুল ইসলাম বলেন, পশু কোরবানির সময় অসাবধনতাবশত বাঁ হাতের আঙুল কেটে গেছে।  
নারায়ণগঞ্জের সানারপাড় এলাকায় বসাবস বেসরকারি চাকরীজীবী ইব্রাহীম। পশু কোরবানির সময় হঠাৎ তাঁর ডান হাত কেটে গেছে। তিনি ঢাকা মেডিকেলে চিকিৎসা নিয়েছেন।

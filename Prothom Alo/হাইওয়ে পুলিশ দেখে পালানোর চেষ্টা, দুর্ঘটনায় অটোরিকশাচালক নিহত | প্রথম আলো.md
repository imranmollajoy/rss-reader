ওসি আরও বলেন, অন্য গাড়ির সঙ্গে মহাসড়কে বেপরোয়া গতিতে দাপিয়ে বেড়াচ্ছিল কিছু অটোরিকশা। আজ বুধবার দুপুর দেড়টার দিকে বেপরোয়া গতির একটি তেলবাহী লরিকে থামানোর সংকেত দেওয়া হয়। এতে যানটি তাৎক্ষণিকভাবে দাঁড়ানোর চেষ্টা করে। এর সামনেই ছিল দুটি অটোরিকশা। তেলবাহী লরির সঙ্গে পাল্লা দিয়ে চলছিল অটোরিকশা দুটি। তারা লরিটিকে থামানোর সংকেত দিলে বেপরোয়া গতিতে আসা সিএনজিচালিত অটোরিকশা দুটি সড়কেই গাড়ি ঘুরিয়ে পালিয়ে যাওয়ার চেষ্টা করে। ফলে একটি সিএনজি অটোরিকশাকে ধাক্কা দেয় লড়িটি। এতে দুর্ঘটনাটি ঘটে।

পরে দুর্ঘটনাকবলিত অটোরিকশার যাত্রী ও চালককে উদ্ধার করে সীতাকুণ্ড উপজেলা স্বাস্থ্য কমপ্লেক্সে নেওয়া হয়। এ বিষয়ে ওই স্বাস্থ্য কমপ্লেক্সের চিকিৎসা কর্মকর্তা নুর উদ্দিন রাশেদ প্রথম আলোকে বলেন, একজনকে মৃত অবস্থায় হাসপাতালে আনা হয়েছে। অন্যজনের অবস্থাও আশঙ্কাজনক। তাকে প্রাথমিক চিকিৎসা দিয়ে চট্টগ্রাম মেডিকেল কলেজ হাসপাতালে পাঠানো হয়েছে।

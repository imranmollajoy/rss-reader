এ ছাড়া ঈদুল আজহা উপলক্ষে বাংলাদেশ টেলিভিশনে প্রচারিত হবে শিশু-কিশোরদের নিয়ে অনুষ্ঠান ‘ঈদ আনন্দ’। শিশু-কিশোরদের জন্য ‘ঈদের সময় আনন্দে ভাসতে চাই, প্রজাপতির মতো উড়তে চাই’–এ থিমে অনুষ্ঠানটি নির্মাণ করা হয়েছে। নাচ, গান, জাদু, অ্যাক্রোবেটিক, দর্শকের অংশগ্রহণে গেমস শো নিয়ে সাজানো হয়েছে এ অনুষ্ঠান। অনুষ্ঠানটি উপস্থাপনা করেছে অর্ণি ও বৃন্ত। ইয়াসমিন আক্তার ও মাহেদুর রহমানের প্রযোজনায় এটি প্রচারিত হবে ঈদের দিন বেলা ১১টা ১৫ মিনিটে।

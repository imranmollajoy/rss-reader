আইএএর সমুদ্র ইউনিটের প্রধান জ্যাকব শারভিট বলেছেন, প্রাচীন নাবিকদের নৌ চলাচল দক্ষতার তথ্য এই জাহাজের সন্ধান পাওয়ার পরই জানা গেছে। তিনি আরও বলেন, ‘এ থেকে বলা যায়, কোনো উপকূল ছাড়াই আমাদের পূর্বপুরুষেরা ভূমধ্যসাগর অতিক্রম করতে সক্ষম ছিলেন।’

এএফপির প্রতিবেদনে বলা হয়েছে, লন্ডনে তালিকাভুক্ত এনার্জি সংস্থা এনার্জিন সমুদ্রের তলদেশে জাহাজটির সন্ধান পায়।

জাহাজটিতে শতাধিক মালামালের মধ্যে দুই হাতলবিশিষ্ট জগ পাওয়া গেছে। এসব জগে ব্রোঞ্জ যুগে সমুদ্রে মদ বা জলপাই তেলের মতো পণ্য সংরক্ষণ করা হয়েছিল। জ্যাকব শারভিট এক বিবৃতিতে বলেছেন, এটি ব্রোঞ্জ যুগের শেষের দিকে একটি সুপরিচিত ঘটনা। এটি একটি বিশ্বমানের ইতিহাস-পরিবর্তনকারী আবিষ্কার।

ধারণা করা হচ্ছে, সন্ধান পাওয়া জাহাজটি খ্রিষ্টপূর্ব ১৩ বা ১৪ শতকের। ব্রোঞ্জ যুগের সে সময় সামুদ্রিক বাণিজ্য বৃদ্ধি পেতে শুরু করেছিল।

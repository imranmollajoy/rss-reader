ইকবাল হোসেন বলেন, ‘ঊর্ধ্বতন কর্মকর্তার নির্দেশেই আমি ও লাইনম্যান শাহজামাল আনসার ব্যারাকে যাই। সেখানে কর্তব্যরতদের সংযোগ বিচ্ছিন্ন করার কথা বললে তারা (আনসার সদস্য) ইউএনওকে ফোন দেন। কার নির্দেশে ওখানে গিয়েছি, জানতে চান। একপর্যায়ে ব্যারাকের আনসার সদস্যরা আমাকে বারান্দার খুঁটির সঙ্গে বেঁধে রাখে। পরে বিষয়টি জানাজানি হলে আমাকে ছেড়ে দেন।’

বেঁধে রাখার একটি ভিডিও গতকাল শুক্রবার সকাল থেকে সামাজিক যোগাযোগমাধ্যমে ছড়িয়ে পড়ে। এ ঘটনার প্রতিবাদে গতকাল দুপুরে ইউএনওর প্রত্যাহারের দাবিতে অবস্থান কর্মসূচি পালন করেন পল্লী বিদ্যুৎ সমিতির কর্মচারীরা। এরপর আজ তিন আনসার সদস্যকে প্রত্যাহারের খবর পাওয়া গেল।

বৃষ্টি হয়েছে আজও। যা অ্যান্টিগায় বাংলাদেশ দলের প্রথম প্র্যাকটিস সেশনটা শুরু হতেই দিল না। সকালে বৃষ্টি হওয়ার পরও দল চলে গিয়েছিল মাঠে। কথা ছিল, সকালে নেটে ব্যাটিং-বোলিং হবে, সন্ধ্যায় ফ্লাডলাইটের নিচে ফিল্ডিং প্র্যাকটিস। সকালের নেট তো গেছে; এখন সন্ধ্যায় ফিল্ডিং প্র্যাকটিসটা হতে পারে কি না, কে জানে!

ফিল্ডিং প্র্যাকটিস করার কথা স্যার ভিভিয়ান রিচার্ডস স্টেডিয়ামে। অ্যান্টিগার প্রতি শুভেচ্ছার নিদর্শনস্বরূপ ২০০৭ বিশ্বকাপের আগে যেটি বানিয়ে দিয়েছে চীন। স্টেডিয়ামটা ভালোই। সমস্যা হলো, তা শহরের অনেক বাইরে বিরাণ এক এলাকায়। আসা-যাওয়া বিরাট ঝক্কির ব্যাপার।

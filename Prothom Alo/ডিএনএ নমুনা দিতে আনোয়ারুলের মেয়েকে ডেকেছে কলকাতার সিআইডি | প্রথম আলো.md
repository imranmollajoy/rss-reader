আনোয়ারুল আজীম খুন হওয়া ফ্ল্যাটের সেপটিক ট্যাংক থেকে উদ্ধার হওয়া কয়েক টুকরা মাংস ডিএনএ পরীক্ষার জন্য পাঠানো হয়েছে। এই টুকরাগুলো তাঁর লাশের খণ্ডিত অংশ কি না, তা নিশ্চিত হতে কলকাতায় যাচ্ছেন আনোয়ারুলের কন্যা মুমতারিন ফেরদৌস।

এ ঘটনায় বাংলাদেশ ও ভারতে এখন পর্যন্ত সাতজনকে গ্রেপ্তার করা হয়েছে। বাংলাদেশে গ্রেপ্তার পাঁচজনের মধ্যে চারজনই আদালতে স্বীকারোক্তিমূলক জবানবন্দি দিয়েছেন।

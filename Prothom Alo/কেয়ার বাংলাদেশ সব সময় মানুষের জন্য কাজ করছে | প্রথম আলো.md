কেয়ার বাংলাদেশের কান্ট্রি ডিরেক্টর রাম দাশ বলেন, ‘গণমানুষের পাশে দাঁড়িয়ে শতাধিক দেশে কাজ করার ইতিহাস নিয়ে কেয়ার এ বছর বাংলাদেশের ভূখণ্ডে উপস্থিতির ৭৫ বছর পূর্ণ করেছে। বাংলাদেশের উন্নয়নে বাংলাদেশ সরকারের অংশীদার হিসেবে এই সুদীর্ঘ মাইলফলক ছোঁয়ার এই মাহেন্দ্রক্ষণটি আমরা উদ্‌যাপন করছি।’

রাম দাশ বলেন, কেয়ার সব সময় চেষ্টা করেছে মানুষের প্রয়োজন মেটাতে। আর এ জন্যই পরিবর্তিত চাহিদার সঙ্গে সামঞ্জস্য রেখে সব সময় এই সংস্থা তার কার্যক্রম চালিয়ে গেছে। এখানেই অন্যদের কাছ থেকে কেয়ার আলাদা।

এ প্রসঙ্গে মির্জাপুরের গোড়াই হাইওয়ে থানার উপপরিদর্শক (এস আই) মো. আনিসুজ্জামান বলেন, আইনি প্রক্রিয়া শেষে ওই ব্যক্তির মরদেহ পরিবারের সদস্যদের কাছে হস্তান্তর করা হবে।

এদিকে আজ সকালে মহাসড়কের মির্জাপুর থেকে টাঙ্গাইল পর্যন্ত বিভিন্ন স্থান ঘুরে দেখা গেছে, ঈদে ঘরমুখো মানুষের মধ্যে মোটরসাইকেলে চেপে ভ্রমণের প্রবণতা বেড়েছে। রাস্তা ফাঁকা পেলেই চালকেরা গতি বাড়িয়ে এগিয়ে যাচ্ছেন। এ ছাড়া গণপরিবহন ছাড়াও ট্রাক ও পিকআপ ভ্যানে চেপেও বাড়ির দিকে যাচ্ছেন ঘরমুখী মানুষ। মহাসড়কের মির্জাপুর অংশে যানবাহনের চাপ থাকলেও গতি আছে। তবে টাঙ্গাইলের রাবনা থেকে এলেঙ্গা পর্যন্ত যানবাহনের ধীরগতি রয়েছে।

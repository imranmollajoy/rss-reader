আনিসুজ্জামান প্রথম আলোকে বলেন, ‘আমি এখনো পুরোপুরি সুস্থ নই। চাকরি হারিয়ে বাড়িতে বাড়িতে প্রাইভেট পড়িয়ে সংসার চালাই। ছেলেটার লেখাপড়া করার খুব ইচ্ছা। ভর্তির টাকা জোগাড় না হওয়ায় মায়ের কানের দুল বিক্রি করে দিয়েছে। মেয়েটা অনার্স দ্বিতীয় বর্ষে পড়ে। এখন ছেলেটা ঢাকায় কীভাবে থাকবে, খাওয়ার খরচ কীভাবে চালামু, কিছুই ভাবতে পারতেছি না।’ তিনি বলেন, কেউ একটা কাজের ব্যবস্থা করে দিলে তাঁকে মানুষের কাছে হাত পাততে হতো না।

সাদ আবরাহ মুঠোফোনে বলে, তার বুয়েটে পড়ার খুবই ইচ্ছা। সুযোগ পেলে লেখাপড়া করে একজন প্রকৌশলী হতে চায়।

ডপসের প্রতিষ্ঠাতা শাহিন মিয়া বলেন, ‘সাদের পরিবার খুবই দরিদ্র। বাবার উপার্জন দিয়ে ঠিকমতো সংসারই চলে না। দুই ছেলেমেয়ের লেখাপড়ার খরচ জোগান দিতে গিয়ে তিনি হিমশিম খাচ্ছেন। কুহাকান্দা এস হক উচ্চবিদ্যালয়ের প্রধান শিক্ষক মো. চাঁন মিয়া প্রথম আলোকে বলেন, ছেলেটা খুবই মেধাবী। দেশের ভালো একটি কলেজে ভর্তির সুযোগ পেয়েছে। সহযোগিতা পেলে সাদ ভবিষ্যতে খুবই ভালো করবে।’

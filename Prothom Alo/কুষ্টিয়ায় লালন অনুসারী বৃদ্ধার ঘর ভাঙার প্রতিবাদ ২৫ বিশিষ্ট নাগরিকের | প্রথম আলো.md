সম্মিলিত সামাজিক আন্দোলনের সাধারণ সম্পাদক সালেহ আহমেদ বিবৃতিটি পাঠিয়েছেন। এতে স্বাক্ষরকারীদের মধ্যে রয়েছেন সুলতানা কামাল, রাশেদা কে চৌধূরী, রামেন্দু মজুমদার, সারওয়ার আলী, অধ্যাপক সৈয়দ আনোয়ার হোসেন, ফওজিয়া মোসলেম, খুশি কবির, এম এম আকাশ, কাজল দেবনাথ, এস এম এ সবুর প্রমুখ।

বিবৃতিতে বলা হয়েছে, ২৬ জুন হামলা চালিয়ে টাকিমারা গ্রামের লালন অনুসারী চায়না বেগমের ঘর ভেঙে দেয় একই গ্রামের একদল বাসিন্দা। এ সময় চায়না বেগমকে হেনস্তা করা হয়। আক্রমণকারীরা তাঁকে হত্যারও হুমকি দিয়েছেন। স্বাধীন দেশে লালন অনুসারীর বসতিতে হামলা ও নির্যাতনের ঘটনায় বিশিষ্টজনেরা ব্যথিত ও বিক্ষুব্ধ।

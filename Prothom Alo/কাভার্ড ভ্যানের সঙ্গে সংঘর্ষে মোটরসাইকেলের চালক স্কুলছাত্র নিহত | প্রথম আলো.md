পুলিশ ও পরিবার সূত্রে জানা গেছে, গতকাল সন্ধ্যা সাড়ে সাতটার দিকে সদর উপজেলার তুলারামপুরে নিজ বাড়ি থেকে রিয়াদ ও খায়রুজ্জামান মোটরসাইকেলে করে যশোর-নড়াইল মহাসড়ক দিয়ে তুলারামপুর বাজারের দিকে যাচ্ছিল। তুলারামপুর শিকদার বাড়ি এলাকায় পৌঁছালে বিপরীত দিকে থেকে আসা একটি কাভার্ড ভ্যানের সঙ্গে মোটরসাইকেলটির সংঘর্ষ হয়। এতে গুরুতর আহত হয় রিয়াদ ও খায়রুজ্জামান।

খবর পেয়ে ফায়ার সার্ভিসের সদস্যরা দুজনকে উদ্ধার করে নড়াইল সদর হাসপাতালে নিয়ে যান। সেখানে কর্তব্যরত চিকিৎসক রিয়াদকে মৃত বলে ঘোষণা করেন। খায়রুজ্জামানকে প্রাথমিক চিকিৎসা দিয়ে উন্নত চিকিৎসার জন্য খুলনা মেডিকেল কলেজ হাসপাতালে পাঠানো হয়।

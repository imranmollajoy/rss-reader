কয়েক সপ্তাহ ধরে শেয়ারহোল্ডাররা ট্রাম্পের ট্রুথ সোশ্যাল কোম্পানির শেয়ার বিক্রি করছেন। সম্প্রতি ট্রাম্পের এক ঘোষণায় এই শেয়ার বিক্রি আরও বেড়ে যায়। সেটা হলো, কয়েক দিন আগে ডোনাল্ড ট্রাম্প বলেছেন, নিয়ন্ত্রক সংস্থার এমন এক অনুমোদন তিনি পেয়েছেন, যার কারণে শেয়ারহোল্ডারদের বিনিয়োগ মূল্য কমে যেতে পারে।

এদিকে ক্ষতি শুধু শেয়ারমূল্যের ক্ষেত্রেই নয়, বরং কোনো কোনো বিশেষজ্ঞ বলেছেন, ট্রাম্প মিডিয়া আরও ক্ষতির সম্মুখীন হতে পারে। ফ্লোরিডা বিশ্ববিদ্যালয়ের ফাইন্যান্স বিভাগের শিক্ষক জে রিটার বলেছেন, ট্রাম্প মিডিয়া কোম্পানির শেয়ার অতি মূল্যায়িত।

সিএনএনের সংবাদে বলা হয়েছে, সম্প্রতি শেয়ারের দাম এত কমে যাওয়ার পরও ট্রাম্প মিডিয়ার বাজার মূলধন এখনো শতকোটি ডলারের ওপরে, যদিও এই কোম্পানি এখনো তেমন একটা রাজস্ব আয় করে না।

হামলার ঘটনায় এএসআই আবদুর রব আহত হন। তিনি মুঠোফোনে ঊর্ধ্বতন কর্মকর্তাদের বিষয়টি জানালে অতিরিক্ত পুলিশ সুপার মো. ইব্রাহিম ও মোর্তাহিন বিল্লাহর নেতৃত্বে এলাকায় অভিযান চালায় পুলিশ। অভিযানে মতিনকে গ্রেপ্তার করা সম্ভব হয়নি। তবে হামলার ঘটনার সঙ্গে জড়িত সন্দেহে পাঁচজনকে আটক করা হয়েছে।

সুধারাম থানার ভারপ্রাপ্ত কর্মকর্তা মীর জাহেদুল হক প্রথম আলোকে বলেন, আহত এএসআইকে নোয়াখালী জেনারেল হাসপাতালে চিকিৎসা দেওয়া হয়েছে। এ ঘটনায় মামলা প্রক্রিয়াধীন। এরই মধ্যে ঘটনার সঙ্গে যুক্ত পাঁচজনকে আটক করা হয়েছে।

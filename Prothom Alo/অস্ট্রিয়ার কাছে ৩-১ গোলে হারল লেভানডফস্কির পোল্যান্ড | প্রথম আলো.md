**অস্ট্রিয়া ৩: পোল্যান্ড ১**

নিজেদের প্রথম ম্যাচে হেরেছে দুই দলই। গ্রুপ ‘ডি’ থেকে পরের পর্বে যাওয়ার লড়াইয়ে টিকে থাকতে জয়টা প্রয়োজন ছিল দুই দলেরই। এমন গুরুত্বপূর্ণ ম্যাচে পোল্যান্ডকে ৩-১ গোলে হারিয়েছে অস্ট্রিয়া।

চোটের কারণে নেদারল্যান্ডসের বিপক্ষে খেলতে না পারা রবার্ট লেভানডফস্কি বদলি হিসেবে আজ দ্বিতীয়ার্ধে মাঠে নেমেছিলেন। তবে তেমন কিছুই করতে পারেননি। উল্টো দলের হার দেখেছেন।

এই জয়ে প্রথম ম্যাচে ফ্রান্সের বিপক্ষে আত্মঘাতী গোলে হারার দুঃখ কিছুটা হলেও ভোলার কথা অস্ট্রিয়ার। প্রতিযোগিতামূলক ম্যাচে পোল্যান্ডের বিপক্ষে এটাই অস্ট্রিয়ার প্রথম জয়।

নির্বাচন কমিশন সচিব শফিউল আজিম বলেন, ‘তদন্ত কমিটি আরও সময় চেয়েছে। আমরা নির্ভুলভাবে বিস্তারিত তদন্ত করতে চাই। কোনো ফাঁকফোকর যাতে না থাকে। তদন্ত কমিটির ওপর আস্থা আছে, তারা কাজ করছে। আরও একটু অপেক্ষা করতে হবে। কমিটি অন্তত আরও দুই সপ্তাহ সময় লাগবে বলে জানিয়েছে।’

শফিউল আজিম বলেন, তদন্তে বিস্তারিত উঠে আসবে। ভোটার হওয়া থেকে এ পর্যন্ত সব ডকুমেন্ট জোগাড় করা, পরীক্ষা করা, যাচাই করা হচ্ছে। বৈজ্ঞানিকভাবে যাতে খুঁত না থাকে। কেউ সন্দেহের ঊর্ধ্বে নয়। তদন্তে প্রমাণিত হবে। বিন্দুমাত্র সংশ্লিষ্টতা থাকলে তাঁর আইন অনুযায়ী শাস্তি হবে।

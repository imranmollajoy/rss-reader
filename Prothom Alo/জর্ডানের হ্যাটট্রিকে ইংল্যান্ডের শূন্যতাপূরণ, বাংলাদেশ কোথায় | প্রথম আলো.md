বার্বাডোজ তাঁর জন্মস্থান। সেই বার্বাডোজেরই ব্রিজটাউনে আজ ইংল্যান্ডের হয়ে যুক্তরাষ্ট্রের বিপক্ষে খেলতে নেমেছিলেন ক্রিস জর্ডান। দলের হয়ে শেষ ওভারে বল হাতে নিয়ে জর্ডান তুলে নিয়েছেন ৬ বলে ৪ উইকেট, তিনটিই টানা। জর্ডানের ক্যারিয়ারের তো বটেই, আন্তর্জাতিক টি-টোয়েন্টিতেই ইংল্যান্ডের  কোনো বোলারের প্রথম হ্যাটট্রিক এটি। তবে এবারের বিশ্বকাপে সব দল মিলিয়ে তৃতীয়। জর্ডানের সুবাদে সংখ্যায় সংখ্যায় দেখে নেওয়া যাক আন্তর্জাতিক টি-টোয়েন্টির হ্যাটট্রিকের গল্প।

**সস বানানোর প্রণালি:** আধা কাপ নারকেলের দুধ, সিকি চা-চামচ লবণ আর ১ চা-চামচ চিনি সসপ্যানে দিয়ে অনবরত নাড়তে থাকুন। ঘন হয়ে গেলে নামিয়ে ঠান্ডা করে নিন।** **

**উপকরণ:** গ্লুটিনাস রাইস অথবা বিন্নি চাল ১ কাপ, নারকেলের দুধ ১ কাপ, লবণ অল্প, চিনি ১ টেবিল চামচ ও টুকরা টুকরা করে কাটা ১টি পাকা আম।

**প্রণালি:** ঠান্ডা পানি দিয়ে চাল ভালোভাবে ধুতে থাকুন, যতক্ষণ না পানি পরিষ্কার দেখা যায়। এরপর দুই ঘণ্টা পানিতে ভিজিয়ে রাখুন।

এখন একটি ছাঁকনিতে চাল দিয়ে ভালোমতো পানি ঝরিয়ে ফেলুন। স্টিমারে ভাপে ২০-৩০ মিনিটের মতো চাল সেদ্ধ করে নিন। চাইলে গরম পানির হাঁড়ির ওপর ছাঁকনিতে চাল রেখেও স্টিম করে নিতে পারেন। সেদ্ধ হলে তাতে নারকেলের দুধ, চিনি ও অল্প লবণ দিয়ে জ্বাল দিয়ে ঘন করে নিন।

একটি বাটিতে গরম ভাতের এই মিশ্রণের সঙ্গে সস ও আমের টুকরা মিশিয়ে পরিবেশন করুন। এই খাবার ম্যাঙ্গো স্টিকি রাইস নামেও পরিচিত।

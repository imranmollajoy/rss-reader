কলকাতার অভিনেতা সোহম তৃণমূল কংগ্রেসের পূর্ব মেদিনীপুর জেলার চণ্ডীপুরের তৃণমূলের একজন বিধায়ক।  
ঘটনার সূত্রপাত গত শুক্রবার। এদিন কলকাতার নিউ টাউনের একটি রেস্তোরাঁয় সোহমের একটি ছবির শুটিং ছিল। সোহম তাঁর দলবল ও কলাকুশলী নিয়ে শুক্রবার হাজির হন ওই রেস্তোরাঁয়। কিন্তু গোল বাধে সোহম চক্রবর্তীর গাড়ি পার্কিং নিয়ে।  
সোহম যেখানে গাড়িটি পার্ক করেন, সেখানে আপত্তি তোলেন রেস্তোরাঁর নিরাপত্তারক্ষীরা। একপর্যায়ে বিষয়টি নিয়ে রেস্তোরাঁর মালিক আনিসুলের সঙ্গে সোহমের বাগ্‌বিতণ্ডা শুরু হয়, যা পরে ধাক্কাধাক্কিতে গড়ায়। একপর্যায়ে আনিসুল সোহমের হাতে লাঞ্ছিত হন।

<span class="inline"></span>

**ইকবাল হোসাইন চৌধুরী:** কানাডা, নাকি বাংলাদেশ? প্রথম সিনেমা কোথায় বানাব, এটা নিয়ে আমি মানসিকভাবে দ্বন্দ্বে ছিলাম। পরে চিন্তা করে দেখলাম, বঙ্গোপসাগর আমাকে যতটা রোমাঞ্চিত করে, অন্টারিও লেক ততটা করে না। অন্তত এখন পর্যন্ত নয়। সাগর নিয়ে ছোটবেলার অনেক স্মৃতি রয়েছে। ১৯৯১ সালের মহাদুর্যোগের স্মৃতি আলাদা করে মনে আছে। এর বাইরে ২০১৮ সালের দিকে কক্সবাজারের প্যাঁচার দ্বীপে মাস ছয়েক ছিলাম। তখন আমার প্রিয় কাজ ছিল সন্ধ্যাবেলা সাগরের পানিতে পা ডুবিয়ে বসে থাকা। এসবই আমাকে দেশে টেনে এনেছে। সবচেয়ে বড় কথা, বাংলাদেশ সরকার ও পিপলু আর খানের প্রযোজনা প্রতিষ্ঠান অ্যাপল বক্স আমাদের সঙ্গে না থাকলে ‘বলী’ নির্মাণ করা সম্ভব ছিল না।

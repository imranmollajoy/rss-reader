ব্রাজিলে ২০১৫ সাল থেকে এই দম্পতির একটি বাসস্থান রয়েছে। চমস্কির সর্বশেষ শারীরিক অবস্থা নিয়ে গত সোমবার ব্রাজিলের সংবাদপত্র ফোলহা দে এস পাওলো একটি বিস্তারিত প্রতিবেদন প্রকাশ করে। প্রতিবেদনটির সত্যতা নিশ্চিত করেছেন ভ্যালেরিয়া।

প্রতিবেদনটিতে বলা হয়, চমস্কির কথা বলতে সমস্যা হচ্ছে। স্ট্রোকে তাঁর শরীরের ডান দিক ক্ষতিগ্রস্ত হয়েছে। একজন নিউরোলজিস্ট, স্পিচ থেরাপিস্ট ও ফুসফুস বিশেষজ্ঞের তত্ত্বাবধানে তাঁর চিকিৎসা চলছে।

ভ্যালেরিয়া ব্রাজিলের সংবাদপত্রটিকে বলেছেন, এ অবস্থার মধ্যেও গণমাধ্যমের খবরাখবরে চোখ রাখেন তাঁর স্বামী। চলমান গাজা যুদ্ধের ছবি দেখলে তিনি পরিতাপ ও ক্ষোভের বহিঃপ্রকাশ হিসেবে নিজের বাঁ হাত ওপরের দিকে তোলেন।

বিশ্বজুড়ে প্রতিবাদ ও স্বাধীনতার প্রতীক হিসেবে চমস্কি সমাদৃত। অধিকারকর্মী ও সমালোচক হিসেবেও তিনি বেশ প্রভাবশালী। মধ্যপ্রাচ্য থেকে শুরু করে মধ্য আমেরিকার বিষয়ে যুক্তরাষ্ট্রের পররাষ্ট্রনীতি ও অনুগত গণমাধ্যমের বড় সমালোচক তিনি। বিশ্বে তাঁর বই ও প্রবন্ধের অনেক পাঠক রয়েছেন।

দুর্ঘটনাকবলিত শ্যামলী পরিবহন নামের বাসের চালক শাওন ইসলাম বলেন, গত শনিবার দুপুরের দিকে ঢাকা থেকে যাত্রী নিয়ে রংপুরের বদরগঞ্জে যাচ্ছিলেন তিনি। ভোরের দিকে রংপুরে ঝড়বৃষ্টি হচ্ছিল। বদরগঞ্জের চেংমারিতে কয়েকজন যাত্রী নামিয়ে আরও ১১ যাত্রী নিয়ে বদরগঞ্জ বাসস্ট্যান্ডের দিকে যাচ্ছিলেন তিনি। হঠাৎ চলন্ত বাসের ওপর বিকট শব্দ হয় এবং বাসটির স্টার্ট বন্ধ হয়ে যায়। বাস থেকে বের হয়ে দেখেন, সড়কের ধারের পুরোনো একটি গাছ বাসটির ওপর উপড়ে পড়েছে।

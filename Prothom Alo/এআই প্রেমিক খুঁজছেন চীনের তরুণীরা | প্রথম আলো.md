ড্যানকে নিয়ে কৌতূহল বেড়েই চলেছে। ১০ জুন পর্যন্ত শিয়াওহংসুতে হ্যাশট্যাগ ড্যান মোড চার কোটিবার দেখা হয়েছে। লিসার মতোই ২৪ বছর বয়সী আরেক তরুণী মিনরুই শি বলেন, লিসার ভিডিও দেখার পর থেকে তিনিও ড্যানের সঙ্গে প্রেম শুরু করেছেন। হুবেই প্রদেশের বিশ্ববিদ্যালয় শিক্ষার্থী মিনরুই প্রতিদিন দুই ঘণ্টা ড্যানের সঙ্গে কাটান। দুজন মিলে এখন ভালোবাসার উপন্যাস লেখা শুরু করেছেন। ইতিমধ্যে নয়টি অধ্যায় লিখেও ফেলেছেন।

মিনরুই বলেন, বাস্তব জীবনে প্রেমিকের সঙ্গে অনুভূতি বিনিময় করলে সে ধোঁকা দিতে পারে। তারা ঠিকমতো খেয়াল না–ও রাখতে পারে। কিন্তু ড্যান কখনো ধোঁকা দেবে না। সে মনোযোগ দিয়ে কথা শুনবে।

চীনে অবশ্য চ্যাটজিপিটি সরাসরি ব্যবহারের সুযোগ নেই। এ জন্য ভিপিএন ব্যবহার করতে হয়।

সম্প্রতি চীনে কৃত্রিম বুদ্ধিমত্তাসম্পন্ন ড্যানের মতো প্রেমিকের চাহিদা বেড়েছে। চীনের সাংহাইভিত্তিক উদ্যোক্তা প্রতিষ্ঠান গ্লো এমন একটি অ্যাপ, যেখানে এআই প্রেমিক তৈরির সুযোগ রয়েছে। এটি চীনে ইতিমধ্যে জনপ্রিয় হয়ে উঠেছে।

ম্যাচ শেষে এ নিয়ে আক্ষেপে পুড়েছেন ২৮ বছর বয়সী এই ব্যাটসম্যান, ‘আপনি ৯৭ রান করে ফেলার পর রান আউট হতে চাইবেন না। তবে দলগতভাবেও আমরা একটা ভালো রানে পৌছাতে চেয়েছিলাম।’ সঙ্গে নিজের ব্যাটিং নিয়ে যোগ করেন, ‘আমি শুরুতে কন্ডিশন বুঝে ব্যাটিং করার চেষ্টা করেছি। মাঝের ওভারে যখন আফগান স্পিনাররা বোলিং করছিলেন, তখন আমাকে দায়িত্ব নিতে হয়েছে।’

দেরিতে হলেও সমর্থকদের চাহিদা মেটাতে পেরে সন্তুষ্ট পুরান, ‘ক্যারিবীয় সমর্থকরা সব সময় চার-ছক্কা দেখতে চান; কিন্তু আপনি সব সময় সেভাবে খেলতে পারবেন না। বিশেষ করে যখন উইকেট মন্থর ও স্পিন–সহায়ক হবে। তবে যখন আজকের মতো ভালো উইকেট পাবেন, তখন সুযোগটা কাজে লাগাতে চাইবেন।’

ছক্কার রেকর্ডে গেইলকে ছাড়িয়ে যাওয়া নিয়ে পুরান বলেছেন, ‘আমার জন্য গর্বের ব্যাপার, টি-টোয়েন্টি ব্যাটিং কেমন হওয়া উচিত তার আদর্শ উদাহরণ তিনি। আমি ভাগ্যবান যে তাঁর দেখানো পথে এগোতে পারছি। এ জায়গায় আসতে আমার অনেক পরিশ্রম, অনেক ত্যাগ স্বীকার করতে হয়েছে। সব মিলিয়ে আমি ভাগ্যবান।’

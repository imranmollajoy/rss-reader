জবাবে গোয়েন্দা কর্মকর্তা হারুন বলেন, ‘যেকোনো হত্যার পেছনে একটা মোটিভ থাকে। আনোয়ারুল জনপ্রিয় সংসদ সদস্য ছিলেন। তাঁকে টাকা-পয়সা লেনদেনের কথা বলে ভারতে নিয়ে যান শাহীন। তাঁদের মধ্যে কী কথা হয়েছিল, কারা লাভবান, কারা আর্থিক ও রাজনৈতিকভাবে লাভবান, সেটা আশা করি বের হবে। তবে এখন পর্যন্ত আমরা সুনির্দিষ্ট মোটিভ (হত্যার কারণ) বলতে পারছি না।’

হারুন বলেন, ‘আমরা রাজনৈতিক, অর্থনৈতিকসহ সম্ভাব্য সব কারণ আমলে নিয়ে তদন্ত করছি। শেষ গ্রেপ্তার হওয়া দুজনকেও রিমান্ডে হত্যার সম্ভাব্য সব কারণ সম্পর্কে জিজ্ঞাসাবাদ করা হবে।’

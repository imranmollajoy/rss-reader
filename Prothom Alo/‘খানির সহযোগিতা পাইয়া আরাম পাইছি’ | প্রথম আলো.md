ত্রাণসামগ্রী পেয়ে খুশি জানিয়ে পূর্ব জাঙ্গাইল গ্রামের রহমতুন বেগম (৭৫) বলেন, ‘ঘর মেরামতের পাশাপাশি খাবারের চিন্তা ছিল। আজ সহায়তা পেয়ে ভালো লাগছে।’

সফির উদ্দিন উচ্চবিদ্যালয় ও কলেজ মাঠের ত্রাণ কার্যক্রমে উপস্থিত ছিলেন কলেজের অধ্যক্ষ মো. রশিদ আহমদ, প্রথম আলো ট্রাস্টের নির্বাহী শামীম আহমেদ, কলেজ পরিচালনা কমিটির সদস্য আছাব উদ্দিন, শাহজাহান আহমেদ, জসিম উদ্দিন, প্রথম আলো বন্ধু সভা সিলেটের সভাপতি অন্তর শ্যাম, সাধারণ সম্পাদক সমীর বৈষ্ণব, যুগ্ম সাধারণ সম্পাদক দেব দুলাল রায়, গায়ত্রী বর্মন, দপ্তর সম্পাদক সমরজিৎ হালদার, প্রশিক্ষণ সম্পাদক মাজেদুল ইসলাম, ম্যাগাজিন সম্পাদক শেখ ফয়সাল, সদস্য সাজন বিশ্বাস ও সৈনিক বৈষ্ণব।

বিকেল পাঁচটায় সিলেট নগরের কিনব্রিজ এলাকায় সারদা হল প্রাঙ্গণে বন্যায় বিপাকে পড়া ৫০টি পরিবারের সদস্যদের ত্রাণসহায়তা দেওয়া হয়। এ সময় উপস্থিত ছিলেন সিলেট সম্মিলিত সাংস্কৃতিক জোটের সভাপতি শামসুল আলম, সিলেট সম্মিলিত নাট্য পরিষদের সভাপতি রজতকান্তি গুপ্ত, প্রথম আলো সিলেটের নিজস্ব প্রতিবেদক সুমনকুমার দাশ প্রমুখ। এ ছাড়া প্রথম আলো বন্ধুসভা সিলেটের সদস্যরা উপস্থিত ছিলেন।

কিন্তু দয়াল এ ব্যাপারে কী বলছেন?

‘সবাই আগে মনে করত ইন্টারনেটে শুধু নাচ-গান শেখা যায়। এ ধরনের ভিডিওতেই ভিউজ পাওয়া যায়। কিন্তু এখান থেকে যে ইংরেজিও শেখা যায়, তা দেখে সবাই অবাক। আমার “৪ ইঞ্চি স্কুলে”র মাধ্যমে পৃথিবীর বিভিন্ন প্রান্ত থেকে অনেকেই আমার কাছে ইংরেজি শিখছেন। এমনকি বলরামপুরের কাক-পক্ষীও যেন ইংরেজিতেই ডাকাডাকি করছে!’ মুচকি হেসে বলেন দয়াল।

দয়ালকে নিয়ে নিজের মুগ্ধতা প্রকাশ করতে গিয়ে গ্রামীণফোনের প্রধান নির্বাহী কর্মকর্তা ইয়াসির আজমান বলেন, ‘ছোটবেলায় কেউ কেউ ডাক্তার-ইঞ্জিনিয়ার, কেউ আবার আমার মতো ট্রেনের ড্রাইভারও হতে চেয়েছেন। কিন্তু পঞ্চগড়ের এ গ্রামের মানুষ দেখছি ‘‘দয়াল’’ হতে চান। কে বলেছে স্যুট-টাই পরা মানুষেরাই শুধু ইংরেজি বলতে পারেন? ইচ্ছা থাকলে ফসল বুনতে বুনতেও ইংরেজি বলা যায়। সত্যি, দয়ালের কাছ থেকে অনেক কিছু শিখলাম। দয়াল শুধু ভালো ইংরেজিই বলে না, সে বড় ধরনের দার্শনিকও। তাঁর চিন্তাভাবনা বরাবরই উন্নত ও সংগঠিত।’

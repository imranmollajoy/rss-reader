পুলিশ কর্মকর্তাদের প্রতি ইঙ্গিত করে রুহুল কবির রিজভী বলেন, তাঁরা গণতান্ত্রিক আন্দোলনের সময় বলেছেন, সরকারের বিরুদ্ধে কেউ কোনো কাজ করলে কঠোর হস্তে দমন করা হবে। তাঁরাই এখন যা খুশি তা-ই করছেন। এগুলো গণমাধ্যমে এখন বেরিয়ে আসছে। তা থামাতে পুলিশ অ্যাসোসিয়েশন বিবৃতি দিয়েছে। তিনি আরও বলেন, কারও বিরুদ্ধে দুর্নীতির অভিযোগ এলে আইনের মাধ্যমে বিচার হবে। কিন্তু পুলিশ প্রতিবাদ করছে কেন? কোনো আইনশৃঙ্খলা রক্ষাকারী বাহিনী এভাবে বিবৃতি দিতে পারে না।

শিক্ষক-কর্মচারী ঐক্যজোটের সভাপতি সেলিম ভূঁইয়ার সভাপতিত্বে দোয়া মাহফিলে বিএনপিসহ শিক্ষক-কর্মচারী ঐক্যজোটের বিভিন্ন পর্যায়ের নেতারা উপস্থিত ছিলেন।

রোনালদো নিজেদের রক্ষণভাগে থাকার কারণেই হয়তো বল পেছনে গোলকিপারের দিকে বাড়ান তিনি। কিন্তু বায়িন্দির ততক্ষণে সামনে চলে আসেন, ধীরে ধীরে বল চলে যায় জালের দিকে। গোলকিপার ছুটে গেলেও তার আগেই গোললাইন পেরিয়ে যায় বল।

প্রথমার্ধে ২–০ ব্যবধানে এগিয়ে থাকা পর্তুগাল তৃতীয় গোলটি করে ৫৫ মিনিটে। ব্রুনোর কাছ থেকে পাওয়া বল যখন রোনালদোর পায়ে, তখন  সামনে শুধু গোলকিপারই ছিলেন। তবে নিজে গোলের চেষ্টা না করে কিছুটা সুবিধাজনক জায়গায় থাকা ব্রুনোকে দিয়ে দেন। এ নিয়ে ইউরোতে ৭ গোলে অ্যাসিস্ট করলেন রোনালদো। ১৯৮০ আসর থেকে সংরক্ষিত রেকর্ড বলছে, এ সময়ে রোনালদোই সবচেয়ে বেশি গোল করিয়েছেন। ছাড়িয়ে গেছেন চেক প্রজাতন্ত্রের কারেল পোভরস্কির ৬ অ্যাসিস্টের রেকর্ড।

শেষের আধা ঘণ্টায় আর কোনো গোল না হলেও শেষ ষোলোর টিকিট নিয়েই মাঠ ছেড়েছে পর্তুগাল।

ঘটনার প্রত্যক্ষদর্শী ও নিহত তরুণীর পারিবারিক সূত্র জানায়, অধরা এইচএসসি পরীক্ষার প্রস্তুতির জন্য তাঁর সহপাঠীদের সঙ্গে কোচিং করতেন। আজ কোচিং থেকে বেরিয়ে সহপাঠীদের সঙ্গে শহরের চৌরাস্তার এক রেস্তোরাঁয় খাবার খাওয়ার জন্য যাচ্ছিলেন। ইজিবাইকে করে যাওয়ার পথে এর চাকায় অধরার ওড়না পেঁচিয়ে যায়। এ সময় গলায় ফাঁস লেগে গুরুতর আহত হন অধরা। আশঙ্কাজনক অবস্থায় পটুয়াখালী সদর হাসপাতালে নেওয়া হলে চিকিৎসক তাঁকে মৃত ঘোষণা করেন।

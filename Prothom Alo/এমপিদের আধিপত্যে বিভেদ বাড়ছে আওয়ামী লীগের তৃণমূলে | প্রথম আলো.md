**চেয়ারম্যানদের প্রতিদ্বন্দ্বী ভাবেন এমপিরা**

গত ২২ জানুয়ারি আওয়ামী লীগের কার্যনির্বাহী সংসদের বৈঠকে স্থানীয় সরকার নির্বাচনে দলীয় প্রতীক বরাদ্দ না দেওয়ার সিদ্ধান্ত হয়। নির্বাচন প্রতিদ্বন্দ্বিতাপূর্ণ করতে এ সিদ্ধান্ত নেওয়া হলেও বাস্তবে তা মন্ত্রী-সংসদ সদস্যদের জন্য সুবিধা এনে দেয়।

আওয়ামী লীগের একজন দায়িত্বশীল নেতা প্রথম আলোকে বলেন, সংসদ সদস্যরা তাঁদের ভবিষ্যৎ প্রতিদ্বন্দ্বী মনে করেন উপজেলা চেয়ারম্যানদের। গত জাতীয় সংসদ নির্বাচনে উপজেলা চেয়ারম্যান পদ থেকে পদত্যাগ করে ৫২ সংসদ সদস্য নির্বাচনে অংশ নেন। এর বড় অংশই স্বতন্ত্র হিসেবে ভোট করেন। এ জন্যই নিজের পছন্দের বাইরের কেউ যাতে চেয়ারম্যান হতে না পারেন, সেই চেষ্টা ছিল সংসদ সদস্যদের।

তবে পরিস্থিতিকে ভিন্নভাবে ব্যাখ্যা করেন আওয়ামী লীগের যুগ্ম সাধারণ সম্পাদক মাহবুব উল আলম হানিফ। তিনি প্রথম আলোকে বলেন, এবার উপজেলা ভোটে কেউ প্রভাব খাটাতে পারেননি। ফলে সবচেয়ে জনপ্রিয় ব্যক্তিরাই জয়ী হয়েছেন। আর জনপ্রিয় ব্যক্তিরা মন্ত্রী-সংসদ সদস্যের ঘনিষ্ঠ হলে বরং দল আরও শক্তিশালী হবে।

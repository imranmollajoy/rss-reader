ইস্তাম্বুল চুক্তির মূল বিষয় ছিল ন্যাটোর মুক্ত একটা নিরপেক্ষ রাষ্ট্র হবে ইউক্রেন। ইউক্রেনকে নিরপেক্ষকরণের ক্ষতিপূরণ হিসেবে ইউক্রেনকে রাশিয়া, জাতিসংঘের নিরাপত্তা পরিষদের অন্য সদস্য রাষ্ট্র এবং ইসরায়েল, তুরস্ক, পোল্যান্ড, ইতালি, জার্মানি ও কানাডা মিলে নিরাপত্তার নিশ্চয়তা বিধান করবে।

এই চুক্তির খসড়া নিয়ে যতটুকু জানা যায়, নিরাপত্তা–সংক্রান্ত বিধিটা ন্যাটো চুক্তির বিধি-৫–এর চেয়েও সুনির্দিষ্ট ছিল। নিরাপত্তার গ্যারান্টার প্রতিটি দেশ অন্য দেশের সহযোগিতা ছাড়াই নিজেদের অস্ত্রশস্ত্র দিয়ে স্বাধীনভাবে ইউক্রেনের প্রতিরক্ষা দিতে পারবে। ইউক্রেনের সেনাবাহিনী হতে হবে আরও ছোট আকারের, অস্ত্রশস্ত্র থাকবে আরও কম এবং দূরপাল্লার কোনো অস্ত্র থাকবে না।

দুই পক্ষের ভূখণ্ড নিয়ে সবচেয়ে সংবেদনশীল ইস্যুটি হচ্ছে ক্রিমিয়া। চুক্তির খসড়ায় বলা হয়েছিল, ১০ থেকে ১৫ বছর পর দুই পক্ষ ক্রিমিয়ার ভবিষ্যৎ নিয়ে ফয়সালা করবে। ক্রিমিয়া কি রাশিয়ার সঙ্গে যুক্ত থাকবে, নাকি ইউক্রেনে যাবে সেই সিদ্ধান্ত তাদের নেওয়ার সুযোগ দেওয়া হবে। প্রসঙ্গক্রমে এই চুক্তির সারমর্ম হলো, ইউক্রেনকে নিরস্ত্রীকরণ ও দেশটি থেকে ন্যাটোকে সরানোর বিনিময়ে পুতিন ক্রিমিয়ার ওপর একধরনের বাজি ধরতে রাজি হতে পারেন।

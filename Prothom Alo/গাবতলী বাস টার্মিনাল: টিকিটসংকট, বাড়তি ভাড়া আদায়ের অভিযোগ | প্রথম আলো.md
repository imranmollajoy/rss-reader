চাঁপাইনবাবগঞ্জ, রাজশাহী ও নওগাঁর যাত্রীরা বলছেন, তাঁরা টিকিট পাচ্ছেন না।

নওগাঁ যাওয়ার জন্য টিকিট খুঁজছিলেন বেসরকারি চাকরিজীবী জেহাদুল ইসলাম। তিনি প্রথম আলোকে বলেন, ‘আধা ঘণ্টায় ৭-৮টি কাউন্টারে খুঁজলাম, কিন্তু টিকিট পেলাম না।’

চাঁপাইনবাবগঞ্জের ভোলাহাট উপজেলায় যাওয়ার জন্য সাভার থেকে গাবতলী বাস টার্মিনালে আসেন শিরিন আক্তার। সঙ্গে তাঁর মেয়ে ও বোন। কিন্তু তাঁরা টিকিট পাচ্ছিলেন না।

টিকিট না পাওয়ার কথা বলেন রাজশাহীর যাত্রী রোকন।

রাজশাহীর গন্তব্যে চলাচল করে জম জম প্লাস পরিবহনের বাস। পরিবহনটির টিকিট কাউন্টারের সামনে এই প্রতিবেদক কিছুক্ষণ অবস্থান করেন। তখন সেখানে এক ব্যক্তি আসেন। তিনি এই প্রতিবেদককে যাত্রী ভেবে বলেন, রাজশাহীর টিকিট তাঁর কাছে আছে। তবে ভাড়া দিতে হবে ১ হাজার ৩০০ টাকা।

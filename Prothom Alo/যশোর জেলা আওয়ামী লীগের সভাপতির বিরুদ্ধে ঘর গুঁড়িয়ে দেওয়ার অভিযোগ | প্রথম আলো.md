সংবাদ সম্মেলনে লিখিত বক্তব্যে যশোর সদর উপজেলার হামিদপুর গ্রামের আসাদুজ্জামানের ছেলে আরমান হোসেন বলেন, গত বৃহস্পতিবার দুপুরে জেলা আওয়ামী লীগের সভাপতি শহিদুল ইসলাম মিলনের লোকজন লাঠিসোঁটা নিয়ে আমাদের বসতবাড়িতে হামলা চালায়। এই সময় তাঁরা এক্সকাভেটর যন্ত্র দিয়ে তাঁদের আটটি বসতঘর, দুটি রান্নাঘর গুঁড়িয়ে দিয়েছেন। তাঁরা তাঁদের বাড়িতে রাখা নগদ ১০ লাখ টাকা, মা, ভাবি ও স্ত্রীর ৩০ ভরি সোনার গয়না, ৩টি গরু, ৬টি ছাগল, প্রায় ৬০ টন ধান ও গম সাত থেকে আটটি ট্রাক্টরের ট্রলিতে নিয়ে গেছেন।’

আসাদুজ্জামান ছোট ছেলে যশোর জেলা কৃষক লীগের সাংগঠনিক সম্পাদক আফরুজ্জামান বলেন, ‘এ ঘটনায় আমরা বৃহস্পতিবার রাত সাড়ে ১০টার দিকে কোতোয়ালি থানায় গিয়ে মামলা করার জন্য লিখিত অভিযোগ দিয়েছি। কিন্তু তিন দিনেও অভিযোগটি মামলা হিসেবে রেকর্ড করেনি পুলিশ। আমরা আদালতে মামলার প্রস্তুতি নিচ্ছি।’

**পরামর্শ:** সাধারণত ১২–১৩ বছর থেকে ২৫ বছর পর্যন্ত ছেলে-মেয়েদের ব্রণের সমস্যা হয়ে থাকে। অল্পস্বল্প ব্রণের ক্ষেত্রে ত্বকে লাগানোর কিছু ওষুধেই সমস্যার উপশম হয়। কিন্তু ব্রণ মাত্রাতিরিক্ত আকার ধারণ করলে মুখে খাওয়ার ও ত্বকে লাগানোর ওষুধ—দুটিই প্রয়োজন হয়। যেহেতু দীর্ঘদিন ধরে ব্রণের সমস্যায় ভুগছেন, তাই আপনাকে একজন চর্মরোগ–বিশেষজ্ঞ চিকিৎসকের শরণাপন্ন হতে হবে এবং তাঁর পরামর্শ মেনে চলতে হবে। ব্রণ নিরাময়ে প্রকারভেদে চার থেকে ছয় মাস বা তারও বেশি সময় ধরে চিকিৎসার প্রয়োজন হয়।

ব্রণ প্রতিরোধে কিছু সাধারণ নিয়ম পালন করলে খুব উপকার পাওয়া যায়। সব বয়সী মানুষের জন্যই এসব নিয়ম ভালো ফল বয়ে আনে। যেমন মুখ পরিষ্কার রাখা। নিয়মিত ৮ ঘণ্টা ঘুমানো। খাদ্যতালিকায় প্রচুর শাকসবজি রাখা। পর্যাপ্ত পানি পান। পাশাপাশি হালকা শারীরিক ব্যায়াম বা খেলাধুলা করলে মন ও শরীর ভালো থাকে।

অধিনায়ক মাসাবা বেশ অভিজ্ঞ ছিলেন। বিশ্বকাপের আগে আয়ারল্যান্ড সিরিজে পাকিস্তানের বাবর আজম রেকর্ডটা ভেঙে দেওয়ার আগে তিনিই ছিলেন আন্তর্জাতিক টি-টোয়েন্টিতে সবচেয়ে বেশি জয়ে নেতৃত্ব দেওয়া অধিনায়ক। সব মিলিয়ে উগান্ডাকে নেতৃত্ব দিয়েছেন ৬০ ম্যাচে।

২০০৯ সালে প্রথমবার উগান্ডার হয়ে খেলেন মাসাবা। আন্তর্জাতিক টি–টোয়েন্টি প্রথমবার খেলেন ২০১৯ সালে। এখন পর্যন্ত ৬৩টি ম্যাচ খেলে ২৪ উইকেট নিয়েছেন মাসাবা। রান করেছেন ৪৩৯। এবারের বিশ্বকাপেও বল হাতে দারুণ করেছেন মাসাবা।

৩ ম্যাচে বোলিং করে উইকেট নিয়েছেন ৫টি। পাপুয়া নিউগিনির বিপক্ষে নিয়েছেন ১৭ রানে ১ উইকেট। আফগানিস্তান ও ওয়েস্ট ইন্ডিজের বিপক্ষেও ভালো বোলিং করেছেন। আফগানিস্তানের বিপক্ষে ৪ ওভারে ২১ রান দিয়ে নিয়েছেন ২ উইকেট। ৩১ রানে ২ উইকেট নিয়েছেন ওয়েস্ট ইন্ডিজের বিপক্ষে।

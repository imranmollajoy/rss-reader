টেনিস নিয়ে নিজের মজার অভিজ্ঞতা তুলে ধরে বিল গেটস জানান, তিনি টেনিসের সর্বোচ্চ গ্র্যান্ড স্ল্যামজয়ী তারকা রজার ফেদেরারের সঙ্গেও টেনিস খেলেছেন। রজার ফেদেরারের সহটেনিস খেলোয়াড় হিসেবে তিনি একটি দাতব্য খেলায় অংশ নেন। সেই অভিজ্ঞতা খুবই রোমাঞ্চকর হলেও সে সময় বেশ নার্ভাস ছিলেন তিনি। এর কারণ তুলে ধরে গেটস বলেন, ‘আমি নিয়মিত টেনিস খেলে থাকি। কিন্তু কোচের সঙ্গে অনুশীলন বা বন্ধুর বিরুদ্ধে লড়াই করা আর হাজারো মানুষের সামনে খেলা অন্য বিষয়। আপনি যদি খুব বেশি চিন্তা করেন বা আপনার পেশি উত্তেজিত থাকে, তাহলে আপনি খারাপ শট খেলবেন। তখন আপনি আরও বেশি উত্তেজিত হয়ে পড়বেন।’

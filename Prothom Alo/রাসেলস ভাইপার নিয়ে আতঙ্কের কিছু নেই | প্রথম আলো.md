স্বাস্থ্য অধিদপ্তরের  তথ্যমতে, ২০২৩ সালে চার লাখ সাপের কামড়ের ঘটনা ঘটেছে। এতে মৃত্যু হয়েছে প্রায় সাড়ে সাত হাজার মানুষের। যাদের বেশির ভাগই কোবরা ও কেউটে প্রজাতির সাপের কামড়ের শিকার হয়েছেন। বিশেষজ্ঞদের মতে, সময়মতো চিকিৎসা নিতে পারলে মৃত্যুঝুঁকি কমে আসে। তবে সময়মতো চিকিৎসা না নিলে রাসেলস ভাইপারের কামড়ে মৃত্যু হতে পারে।

রাসেলস ভাইপার সাপটি সাধারণত রাতে চলাচল করতে পছন্দ করে। ঘাস বন, ঝোপ ঝাড়, ফসলের গোলা কিংবা জমির বড় গর্ত এদের পছন্দ। সাধারণত এরা বাড়িতে থাকে না। তাই রাতে চলাচলে সতর্ক হতে হবে। কৃষকেরা গামবুট পড়লে এবং জমিতে নামার আগে লাঠি দিয়ে নাড়ালেই এরা সরে যায়। আতঙ্কিত না হয়ে অবশ্যই সতর্ক হতে হবে।

রাসেলস ভাইপার নিয়ে যেভাবে আতঙ্কের কথা ছড়াচ্ছে সেটি মূলত ভয় এবং অপর্যাপ্ত জ্ঞান থেকে। কাজেই পর্যাপ্ত তথ্যসহ এর বিস্তার, কামড়ালে করণীয় ও প্রতিরোধের ব্যবস্থা সম্পর্কে সচেতনতা বৃদ্ধিতে দ্রুত ব্যবস্থা নেওয়া প্রয়োজন।

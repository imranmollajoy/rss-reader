দেশে কখনো সেভাবে খবরে আসতে পারেননি অ্যাথলেট আল আমিন। জাতীয় অ্যাথলেটিকস প্রতিযোগিতায় নীরবে খেলে সোনা জিতে বাড়ি ফেরেন। তাঁর ইভেন্ট যে ৩ হাজার মিটার স্টিপলচেজ। তবে সিলেটের ছেলে আল আমিন এবার খবর হলেন মালয়েশিয়ায় আমন্ত্রণমূলক কাহ্যা মাতা অ্যাথলেটিকস চ্যাম্পিয়নশিপে অংশ নিয়ে।

পাহাংয়ে দারুল মাকমুর কুয়াতন স্টেডিয়ামে প্রতিযোগিতার দ্বিতীয় দিনে বাংলাদেশ সেনাবাহিনীর অ্যাথলেট আল আমিন ৩ হাজার মিটার স্টিপলচেজে সবাইকে চমকে দিয়ে সোনা জিতেছেন। সময় নিয়েছেন ৯ মিনিট ৩২.৩৯ সেকেন্ড।

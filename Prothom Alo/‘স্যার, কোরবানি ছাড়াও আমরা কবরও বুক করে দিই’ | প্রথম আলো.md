আমি বলব, ‘হ্যাঁ, এখনো কেনা হয়নি। আপনি কে বলছেন প্লিজ?’

জবাব আসবে, ‘স্যার আমরা এআই কলাবাগান সেন্টার থেকে বলছি। আমাদের ডেটাবেজ বলছে স্যার, আপনার ক্রেডিট কার্ডে পশু কেনার কোনো পেমেন্ট হয়নি। স্যার, আপনার জন্য আমরা পাঁচটা গরু বাছাই করে রেখেছি। আপনি শুধু পছন্দ করুন আমরা সবকিছু প্রসেস করে আপনার আত্মীয়স্বজনকে গতবারের তথ্য অনুযায়ী মাংস বিলি করে দেব। আর আপনার বাসায় পৌঁছে যাবে প্যাকেট অবস্থায়।’  
আমি বলব, ‘কী করে জানলেন কাদের আমি গতবার মাংস বিতরণ করেছি?’

উত্তর আসবে, ‘জিপিএসের তথ্য অনুযায়ী সবকিছু হালনাগাদ করা আছে। শুধু এবার আপনার ছোট ভাইয়ের বাসায় মাংস যাবে না, কারণ তিনি গত মাসে ইউএস চলে গেছেন।’  
‘ও আচ্ছা, তা হলে এ তথ্যও জানা আছে।’

‘স্যার তবে এবার আজিমপুর এতিমখানায় একটু বেশি পরিমাণ পাঠালে ভালো হয়।’  
আমি বলব, ‘কেন?’  

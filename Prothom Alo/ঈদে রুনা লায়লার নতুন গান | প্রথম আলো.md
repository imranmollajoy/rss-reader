বাংলাদেশের প্রখ্যাত সংগীতশিল্পী রুনা লায়লা মাঝখানে বেশ কিছুদিনের জন্য যুক্তরাষ্ট্রে বেড়াতে গিয়েছিলেন। গত ৩১ মে তিনি দেশে ফিরে ব্যস্ত হয়েছেন। দেশে ফিরেই গানটিতে কণ্ঠ দেন তিনি। গানটি গাইতে গিয়ে বেতারের পরিবেশে মুগ্ধ বরেণ্য এই শিল্পী।

রুনা লায়লার ভাষায়, ‘এক যুগ আগে আমি যখন বেতারের গানে কণ্ঠ দিই। তখনো দেখেছি, স্টুডিও ছোট। এখনকার স্টুডিও আকারে যেমন বড়, তেমনি বেশ আধুনিকও হয়েছে। কয়েক মাস আগেও একটি গান গাইলাম। এত বছর পর বেতারে গিয়ে সবার আন্তরিকতা আমাকে মুগ্ধ করেছে। এত অসাধারণভাবে স্বাগত জানিয়েছে, তা ভীষণ ভালো লাগার ছিল।’

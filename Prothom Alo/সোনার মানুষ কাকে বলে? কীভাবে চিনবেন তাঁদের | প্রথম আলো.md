ইংরেজিতে ‘গোল্ডেন হার্ট’, বাংলায় যেটা ‘স্বর্ণহৃদয়’। আরও সহজ করে ভাবলে একেই বলে ‘সোনার মানুষ’। সত্যজিৎ রায়ের ‘সোনার কেল্লা’য় ফেলুদা তোপসেকে কী বলে, মনে আছে তো? সোনার কেল্লা খুঁজতে গিয়ে তোপসে জিজ্ঞেস করছে, ‘আচ্ছা, সোনার কেল্লা কি সত্যিই আছে?’ ফেলুদা বলছে, ‘এ রকম কেল্লা ভূ–ভারতে আছে বলে তো শুনিনি।’ তোপসের প্রশ্ন, ‘তাহলে?’ ফেলুদার জবাব, ‘তাহলে একটু মাথা খাটাতে হবে। সোনার ফসল মানে কি সোনা দিয়ে তৈরি ফসল? সোনার ছেলে, সোনার বাংলা—এসব কি সোনা দিয়ে তৈরি?’ ঠিক একইভাবে স্বর্ণহৃদয় বা সোনার মানুষ মানে তো সোনা দিয়ে তৈরি নয়। তাহলে? কী করলে বা কোন কোন গুণ থাকলে মানুষ হয়ে ওঠে স্বর্ণহৃদয়ের অধিকারী? তা জানার আগে এটা বলে রাখি, এমন মানুষ আশপাশে থাকলে জীবনের অনেক কঠিন চ্যালেঞ্জ মোকাবিলা করা সহজ হয়ে যায়। তাই চলুন জেনে নিই আটটি গুণের কথা, যা দেখে বুঝে নেওয়া যায় কে সোনার মানুষ...

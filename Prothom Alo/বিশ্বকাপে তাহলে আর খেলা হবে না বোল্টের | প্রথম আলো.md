আগামী সোমবার পাপুয়া নিউগিনির বিপক্ষে টি-টোয়েন্টি বিশ্বকাপে নিজের শেষ ম্যাচ খেলবেন বোল্ট। ২০১৪ সালে বাংলাদেশের মাটিতে প্রথম টি-টোয়েন্টি বিশ্বকাপ খেলা বোল্ট এখন পর্যন্ত এই টুর্নামেন্টে খেলেছেন ১৭ ম্যাচ, উইকেট নিয়েছেন ৩২টি।

দীর্ঘদিন জুটি বেঁধে টিম সাউদির সঙ্গে বোলিং করেছেন বোল্ট। আজ উগান্ডার বিপক্ষেও দুজনে মিলে নিয়েছেন ৫ উইকেট। দুজনে ৮ ওভার বোলিং করে রান খরচ করেছেন মাত্র ১১। সাউদির সঙ্গে জুটি নিয়ে বোল্ট বলেন, ‘আমরা একসঙ্গে অনেক ওভার বোলিং করেছি। এই জুটি সম্পর্কে আমি ভালো জানি। অবশ্যই সে মাঠ ও মাঠের বাইরে আমার ভালো বন্ধু। পুরোনো দিনের মতো একসঙ্গে বোলিং করা, শুরুতে কিছুটা সুইং পেতে দেখায় ভালো লাগছে। দারুণ স্মৃতি, আশা করছি সামনেও এমন সময় কাটাতে পারব।’

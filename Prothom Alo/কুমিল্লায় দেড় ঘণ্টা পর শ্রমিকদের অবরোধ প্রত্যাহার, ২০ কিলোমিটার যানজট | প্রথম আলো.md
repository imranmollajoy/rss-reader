এদিকে অবরোধের কারণে ঢাকা-চট্টগ্রাম মহাসড়কের বুড়িচং উপজেলার কাবিলা থেকে দাউদকান্দি উপজেলার ইলিয়টগঞ্জ পর্যন্ত প্রায় ২০ কিলোমিটার এলাকায় যানজট তৈরি হয়।

চট্টগ্রাম থেকে ছেড়ে আসা ট্রাকের চালক ইসমাইল হোসেন বলেন, এমনিতেই মহাসড়কে গাড়ির চাপ বেশি। এখন অবরোধে টানা দেড় ঘণ্টা শেষ। বুড়িচং উপজেলার সৈয়দপুর এলাকায় থেমে থাকা ট্রাকের সামনে অংশ দিয়ে উঁকি দেন ইসমাইল। মুখ ঘুরিয়ে প্রতিবেদককে বলেন, ‘কতক্ষণ পর এ অবস্থা স্বাভাবিক হয়, আল্লাহ ভালো জানেন।’

যান চলাচল স্বাভাবিক হতে কিছুটা সময় লাগবে বলে জানিয়েছেন চান্দিনা-দাউদকান্দি সার্কেলের অতিরিক্ত সহকারী পুলিশ সুপার (এএসপি) এনায়েত কবির সোয়েব। তিনি জানান, যান চলাচল স্বাভাবিক করতে কাজ করছে পুলিশ।

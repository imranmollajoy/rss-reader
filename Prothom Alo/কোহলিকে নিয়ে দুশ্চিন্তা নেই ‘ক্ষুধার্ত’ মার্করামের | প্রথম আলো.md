**বিরাট কোহলি রানখরায়, ফাইনালে কি...**

এটা নিয়ে কোনো দুশ্চিন্তা নেই। কোহলি বড় মাপের খেলোয়াড়। আমরা সবাই তা জানি। তাদের ব্যাটিং লাইনআপে আরও বড় মাপের খেলোয়াড়েরা আছেন। আর ক্রিকেট ম্যাচে উত্থান–পতন থাকবেই। কেউ সব সময় ভালো করে না, বিশেষ করে ব্যাটসম্যানরা। আমরা শুধু আমাদের পরিকল্পনা ও প্রস্তুতি নিয়েই ভাবছি।

**ভারত আইপিএলে উপকৃত, দক্ষিণ আফ্রিকা কি এসএ২০–তে...**

হ্যাঁ, দক্ষিণ আফ্রিকা ক্রিকেটের জন্য এসএ২০ দারুণ একটা ব্যাপার। ভারতীয় ক্রিকেটে আইপিএল কী করেছে, সেটা আমরা দেখেছি। দক্ষিণ আফ্রিকা ক্রিকেটেও এসএ২০ একই ভাবধারায় এগিয়ে যাচ্ছে। বিশ্বের অন্যান্য লিগেও দক্ষিণ আফ্রিকানদের আনাগোনা বেড়েছে। তাই এগিয়ে যাওয়ার পথে এসএ২০ লিগের বড় ভূমিকা রাখবে, এটা ভেবে নেওয়াই স্বাভাবিক। তবে মাত্র দুই বছরে এরই মধ্যে এটি বড় ভূমিকা রেখেছে।

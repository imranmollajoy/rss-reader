এআই চ্যাটবট তৈরির বিষয়ে মেটার প্রধান নির্বাহী কর্মকর্তা মার্ক জাকারবার্গ বলেন, আগামী কয়েক সপ্তাহের মধ্যে ইনস্টাগ্রাম ব্যবহারকারীরা তাঁদের পছন্দের নির্মাতাদের প্রোফাইল থেকে এআই চ্যাটবট ব্যবহার করতে পারবেন। এটি প্রাথমিকভাবে বার্তা আদান-প্রদানের জন্য ব্যবহার করা যাবে। অনুসরণকারীদের কাছ থেকে সচরাচর যেসব প্রশ্ন নির্মাতারা পেয়ে থাকেন সেগুলোর উত্তর স্বয়ংক্রিয়ভাবে জানাবে এআই চ্যাটবটটি। এর ফলে অনুসরণকারীদের সঙ্গে বার্তা আদান-প্রদান আরও কার্যকর ও আনন্দদায়ক হবে।

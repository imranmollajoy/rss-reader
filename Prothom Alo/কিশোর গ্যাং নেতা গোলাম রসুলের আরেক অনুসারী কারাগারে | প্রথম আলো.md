চট্টগ্রামে কিশোর গ্যাং নেতা গোলাম রসুল ওরফে নিশানের এক অনুসারীর জামিন আবেদন নামঞ্জুর করে কারাগারে পাঠিয়েছেন আদালত। তাঁর নাম ইউসুফ বাবু (২৮)। আজ বৃহস্পতিবার চট্টগ্রাম মেট্রোপলিটন ম্যাজিস্ট্রেট রবিউল আলম তাঁর জামিন আবেদন নামঞ্জুর করে কারাগারে পাঠানোর আদেশ দেন।

বাদীর আইনজীবী রাসেল সরকার প্রথম আলোকে বলেন, দন্ত চিকিৎসক কুরবান আলী হত্যা মামলায় আসামি ইউসুফ বাবু উচ্চ আদালত থেকে জামিনে ছিলেন। বৃহস্পতিবার আত্মসমর্পণ করে জামিনের আবেদন করেন। আদালত তা নামঞ্জুর করে তাঁকে কারাগারে পাঠানোর আদেশ দেন। ইউসুফ বাবু কিশোর গ্যাং নেতা গোলাম রসুল ওরফে নিশানের অনুসারী।

লম্বা একটা ধাতব লাঠি। তাতে বসানো রয়েছে কৃত্রিম বুদ্ধিমত্তা (এআই) প্রযুক্তির ক্যামেরা। সেই ক্যামেরা দিয়ে রাস্তায় চলা গাড়ির ছবি তোলা হবে। আর গাড়ি চালানোর সময় যদি কোনো চালক মোবাইল ফোন ব্যবহার করেন বা সিটবেল্ট না বাঁধেন, তবে এসব ছবি দেখে তা শনাক্ত করবে কৃত্রিম বুদ্ধিমত্তা (এআই) প্রযুক্তি। যুক্তরাজ্যের ইস্ট ইয়র্কশায়ার এবং নর্থ লিংকনশায়ারের রাস্তায় দেখা যাবে এই প্রযুক্তির ব্যবহার।

এরই মধ্যে যুক্তরাজ্যের ইস্ট ইয়র্কশায়ার এবং নর্থ লিংকনশায়ারের রাস্তায় বসানো হয়েছে বেশ কিছু এআই ক্যামেরা। এসব ক্যামেরার মাধ্যমে সড়কের নিরাপত্তা, ট্রাফিক, গাড়ির গতিসীমা ও সড়ক শৃঙ্খলা পর্যবেক্ষণ করা হচ্ছে। এটি যুক্তরাজ্যের রাস্তায় পরীক্ষামূলকভাবে এআই ক্যামেরা বসিয়ে সড়ক পরিস্থিতি পর্যবেক্ষণের দ্বিতীয় ঘটনা।

স্থানীয় বাসিন্দারা জানিয়েছেন, থানচির তিন্দু ইউনিয়নের ৫ নম্বর ওয়ার্ডের হরিশ্চন্দ্রপাড়া থেকে একটি নৌকা উপজেলা সদরের দিকে যাচ্ছিল। নৌকাটি পর্দাকখাল হয়ে সাঙ্গু নদে এলে প্রবল স্রোতের তোড়ে উল্টে যায়। নৌকায় থাকা দুই ছাত্রী ডুবে যায়। তাদের খোঁজাখুঁজি করে পাওয়া যায়নি।

নিখোঁজ দুই ছাত্রী হলো মুতিজন ত্রিপুরার চতুর্থ শ্রেণিতে পড়ুয়া মেয়ে শান্তি রানী ত্রিপুরা ও নিহ্লাপ্রু ত্রিপুরার মেয়ে তৃতীয় শ্রেণির শিক্ষার্থী ফুলবাণী ত্রিপুরা। তাদের দুজনের বাড়ি দুর্গম পাহাড়ে হরিশ্চন্দ্রপাড়ায়। একটি মিশনারি ছাত্রীনিবাসে থেকে উপজেলা সদরের কাছাকাছি টিমংপাড়া সরকারি প্রাথমিক বিদ্যালয়ে পড়াশোনা করে তারা। বুধবার বিদ্যালয় খুলবে, তাই তারা ছাত্রীনিবাসে যাওয়ার সময় নিখোঁজ হয়েছে।

আগামী ৭২ ঘণ্টার জন্য চট্টগ্রামে ভারী বৃষ্টির সতর্কবার্তা জারি করেছে আবহাওয়া অধিদপ্তর। ভারী বৃষ্টির কারণে চট্টগ্রামের বিভিন্ন স্থানে পাহাড় ও ভূমিধসের আশঙ্কা করা হচ্ছে। আজ বুধবার সকালে বাংলাদেশ আবহাওয়া অধিদপ্তরের ঝড় সতর্কীকরণ কেন্দ্র এই সতর্কবার্তা জারি করে।

আবহাওয়াবিদ মো. শাহীনুল ইসলাম স্বাক্ষরিত সতর্কবার্তায় বলা হয়, মৌসুমি বায়ুর প্রভাবে চট্টগ্রাম, রংপুর, ময়মনসিংহ ও সিলেট বিভাগে আজ সকাল ৯টা থেকে ভারী বৃষ্টি হতে পারে। ভারী বৃষ্টির কারণে চট্টগ্রাম ও সিলেট বিভাগের কোথাও কোথাও পাহাড় ও ভূমিধসের আশঙ্কা রয়েছে।

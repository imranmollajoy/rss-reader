**ত্বকের যত্ন**

পানি ময়েশ্চারাইজার হিসেবে কাজ করে। প্রচুর পরিমাণে পানি পান করুন। প্রতিদিন মুখে ৮ থেকে ১০ বার পানির ঝাপটা দিলে ত্বকের অনেক সমস্যা কমে যাবে।বৃষ্টির পানিতে ভিজলে ত্বক ধুয়ে ফেলুন বা পরিষ্কার কাপড় দিয়ে মুছে নিন।

অনেকে মনে করেন সানস্ক্রিন শুধু রোদের জন্য। এটি ভুল ধারণা। মেঘলা দিনেও সানস্ক্রিন লাগাতে হবে। ভালো মানের সানস্ক্রিন লোশন বা ক্রিম ব্যবহার করতে হবে।

কোনো গয়না পরা অবস্থায় বৃষ্টির পানিতে ভিজে গেলে তা শুকিয়ে নিন। রোদ কিংবা বৃষ্টি থেকে ত্বককে বাঁচানোর জন্য সঙ্গে ছাতা রাখুন।

গরমে সবচেয়ে বেশি অসুবিধায় পড়ছেন তৈলাক্ত ও মিশ্র ত্বকের অধিকারীরা। একটু গরমেই ত্বকের তেল বের হয়ে যায়। এর মধ্যে ধুলাবালু আটকে যাচ্ছে। ঘাম হচ্ছে বেশি। যতটা সম্ভব ত্বক পরিষ্কার রাখতে হবে। দুই ঘণ্টা পরপর তেলবিহীন টোনার অথবা ক্লিনজার দিয়ে মুখ পরিষ্কার করে নিন। ত্বক তৈলাক্ত হলে গোলাপজলে অল্প গ্লিসারিন মিশিয়ে মুখ ধুয়ে নিতে পারেন। এ ছাড়া স্বাভাবিক ত্বক হলে পরিষ্কার তুলায় টোনার দিয়ে মুখ মুছে ফেলুন।

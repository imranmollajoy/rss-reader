সূত্রগুলো জানায়, শেখ মোহাম্মদ সলীম উল্লাহ যেহেতু মতিউর রহমানকে আগে থেকেই ভালো করে চিনতেন, তাই তিনি তাঁকে সোনালী ব্যাংকের পরিচালক হিসেবে নিয়োগ দিতে রাজি ছিলেন না। কিন্তু তৎকালীন অর্থসচিব আব্দুর রউফ তালুকদারের তদবির তিনি আর ফেলতে পারেননি।

এ অভিযোগের সত্যতা জানতে চেয়ে বাংলাদেশ ব্যাংকের গভর্নর আব্দুর রউফ তালুকদারের কাছে গতকাল শনিবার হোয়াটসঅ্যাপের মাধ্যমে খুদে বার্তা পাঠিয়ে বক্তব্য দিতে অনুরোধ করা হয়। বার্তাটি তিনি দেখলেও জবাব দেননি; এমনকি শেখ মোহাম্মদ সলীম উল্লাহও কথা বলতে চাননি।

একটি সূত্র জানায়, মতিউর রহমানের সঙ্গে আব্দুর রউফ তালুকদারের পারিবারিক ঘনিষ্ঠতা রয়েছে। বেসরকারি একটি শিল্পগোষ্ঠীর সঙ্গে তাঁদের দীর্ঘদিনের ঘনিষ্ঠতা রয়েছে। তাঁরা এক দশকের বেশি সময় ধরে এই শিল্পগোষ্ঠীকে অনানুষ্ঠানিকভাবে কর ও ব্যাংক বিষয়ে নানা পরামর্শ দিয়ে আসছেন বলে তাঁদের ঘনিষ্ঠ সূত্র জানিয়েছে। তাঁদের পরিবার একসঙ্গে বিদেশ সফরও করেছে বলে জানা গেছে।

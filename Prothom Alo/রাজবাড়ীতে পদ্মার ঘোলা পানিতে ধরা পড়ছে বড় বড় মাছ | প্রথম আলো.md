বৃষ্টির পাশাপাশি ঢলে রাজবাড়ীর পদ্মা নদীতে পানি বাড়ছে। সেই সঙ্গে নদীর পাড় ভেঙে পানি ঘোলা হয়েছে। এ অবস্থায় পদ্মা নদীতে জেলেদের জালে বড় বড় মাছ ধরা পড়ছে।

আজ রোববার দুপুরে গোয়ালন্দ উপজেলার দৌলতদিয়া ফেরিঘাট এলাকার এক ব্যবসায়ী দুই কেজি ওজনের একটি ইলিশ সাড়ে ছয় হাজার টাকা, সাড়ে ১৫ কেজি ওজনের একটি পাঙাশ ২১ হাজার টাকা ও ১৬ কেজি ওজনের একটি কাতলা ২৪ হাজার টাকায় কেনেন। স্থানীয় অধিকাংশ মাছ ব্যবসায়ী দু-তিন দিন ধরে পদ্মা ও যমুনা নদীর বড় মাছ বেচাকেনা করছেন।

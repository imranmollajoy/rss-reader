প্রথম কোয়ার্টারে গোল পায়নি কোনো দলই। তবে ২২-২৭ মিনিটে চীনের পোস্টে রীতিমতো ঝড় তোলে বাংলাদেশ। এই ৬ মিনিটে টানা তিনটি গোল করেছে বাংলাদেশ। প্রথম ও তৃতীয় গোল রকিবুল হাসানের। দুটিই ফিল্ড গোল। মাঝখানে ২৫ মিনিটে পেনাল্টি কর্নার বিশেষজ্ঞ আমিরুল ইসলাম ২-০ করেন পেনাল্টি কর্নারে।

৩ গোলে পিছিয়ে ম্যাচে ফিরতে মরিয়া চীন জিয়ালং লুর ফিল্ড গোলে ৩৩ মিনিটে ৩-১ করে।  ৪১ মিনিটে পেনাল্টি কর্নারে জিয়ানশেন ৩-২ করলে জমে ওঠে ম্যাচ।

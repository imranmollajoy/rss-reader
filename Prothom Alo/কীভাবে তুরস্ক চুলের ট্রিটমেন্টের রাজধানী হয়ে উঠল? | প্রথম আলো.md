**এত দেশ থাকতে কেন তুরস্ক?**

হেয়ার ট্র্যান্সপ্ল্যান্ট অস্ত্রোপচারের পদ্ধতি, সময় এবং খরচ—সবই চুলের ধরনের ওপর নির্ভর করে। যে কারণে ছোট্ট একটি অস্ত্রোপচারও হয়ে উঠতে পারে জটিল এবং সময়সাপেক্ষ। সব মিলিয়ে হেয়ার ট্রিটমেন্ট করতে চাইলে ব্যাংকে যেমন বড় অঙ্ক থাকতে হয়, তেমনই হাতে থাকতে হয় অঢেল সময়।

আর ঠিক এই জায়গায়ই বাজিমাত করেছে তুরস্ক। অভিজ্ঞ চিকিৎসক ও আধুনিক ট্রিটমেন্টের সমন্বয়ে সময় ও খরচ দুটোই কমিয়ে এনেছে তারা। সঙ্গে রয়েছে তুরস্কের সরকারের সহায়তা। বিশেষায়িত ক্লিনিক তৈরি থেকে শুরু করে হেয়ার ট্র্যান্সপ্ল্যান্টের সরঞ্জাম—সবকিছুতেই সরকার থেকে রয়েছে ভর্তুকি। রয়েছে আলাদা মেডিকেল ভিসা। যার সুবাদে যেকোনো চিকিৎসাতেই বিশেষ সুবিধা পান রোগীরা। সহজলভ্য চিকিৎসা, কম খরচ—সব মিলিয়ে খুব দ্রুতই হেয়ার ট্রিটমেন্টের রাজধানী হয়ে উঠেছে তুরস্ক।

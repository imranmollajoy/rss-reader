সমাবর্তনে প্রায় আট হাজার শিক্ষার্থী ডিগ্রিপ্রাপ্ত হন। এর মধ্যে পিএইচডি ডক্টরেট ডিগ্রি ১১২ জন, মাস্টার্স ডিগ্রি অর্জন করেন ৩ হাজার ৪৪৩ জন এবং আন্ডার গ্র্যাজুয়েট ডিগ্রি অর্জন করেন ৪ হাজার ৩৭৪ জন।

এই ৮ হাজার শিক্ষার্থীর মধ্যে ৬০ জনের বেশি বিদেশি শিক্ষার্থী। জংনান ইউনির্ভাসিটি অব ইকোনমিকস অ্যান্ড ল’–এ ২০টি স্কুলের শিক্ষার্থীরা এবারের সমাবর্তনে অংশগ্রহণ করেন।

অনুষ্ঠানে প্রধান অতিথি ছিলেন বিশ্ববিদ্যালয়ের প্রেসিডেন্ট ইয়াং চানমিং। বিভিন্ন অনুষদের ডিন এ সময় বক্তব্য দেন। শিক্ষার্থীদের মধ্যে দুজন বক্তব্য দেওয়ার সুযোগ পান। প্রধান অতিথি বিশ্ববিদ্যালয়ের প্রেসিডেন্ট বিভিন্ন স্কুলের শিক্ষার্থীদের মধ্যে সনদ প্রদান করেন। গ্র্যাজুয়েটদের ফুল দিয়ে অভিনন্দন জানানো হয়। প্রতিটি স্কুল থেকে শিক্ষার্থীদের বিভিন্ন উপহারসামগ্রী দেওয়া হয়। সমাবর্তন অনুষ্ঠান বিশ্ববিদ্যালয়ের অডিটরিয়ামে অনুষ্ঠিত হয়। ১৯৪৮ সালে বিশ্ববিদ্যালয়টির যাত্রা শুরু হয়।

\*লেখক: **মো. শফিকুল ইসলাম**, জাতীয় কবি কাজী নজরুল ইসলাম বিশ্ববিদ্যালয়ের শিক্ষক সমিতির সাধারণ সম্পাদক

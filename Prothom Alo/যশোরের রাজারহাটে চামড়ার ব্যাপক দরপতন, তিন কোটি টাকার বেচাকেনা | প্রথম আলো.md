স্থানীয় আড়তদার হাসানুজ্জামান বলেন, ‘সাধারণত বড় আকারের গরুর চামড়া ৩৫ থেকে ৪০ বর্গফুট, মাঝারি আকারের গরুর চামড়া ২১ থেকে ৩০ বর্গফুট এবং ছোট আকৃতির গরুর চামড়া ১৬ থেকে ২০ বর্গফুট হয়ে থাকে। প্রতিটি গরুর চামড়া প্রক্রিয়াজাত করতে লবণ ও শ্রমিকের মজুরি মিলিয়ে গড়ে ৩০০ টাকা খরচ হয়। গত বছরের তুলনায় এবার লবণের দাম প্রায় দ্বিগুণ হওয়ায় খরচ বেড়েছে।’

যশোর জেলা চামড়া ব্যবসায়ী সমিতির সাবেক সাধারণ সম্পাদক আলাউদ্দিন মুকুল বলেন, ‘আজ রাজারহাটে প্রায় ৭০ হাজার চামড়া উঠেছে। প্রায় তিন কোটি টাকায় এসব চামড়া হাতবদল হয়েছে।’ তিনি আরও বলেন, ভালো মানের গরুর চামড়া সরকার নির্ধারিত দামে অথবা কাছাকাছি দামে বিক্রি হয়েছে। নিম্ন মানের চামড়ার দাম কম হবে, এটাই স্বাভাবিক। খুচরা ব্যবসায়ীরা বাড়ি বাড়ি গিয়ে কম দামে কেনা চামড়া বিক্রির সময় দাম অনেক বেশি চান।’

আলাউদ্দিন মুকুল আরও বলেন, ‘সরকার কাঁচা চামড়া রপ্তানির উদ্যোগ নিলে এ খাত আরও বিকশিত হবে। এ ছাড়া সরকার খুচরা চামড়া ব্যবসায়ীদের জন্য অল্প সুদে ঋণ পাওয়ার ব্যবস্থা করলে চামড়া ব্যবসা ঘুরে দাঁড়াবে।’

তাজ উদ্দিন নামে গ্রামের এক বাসিন্দা বলেন, স্কুলে ৫০টির মতো পরিবার ছিল। তিনিও পরিবার নিয়ে আশ্রয় নিয়েছিলেন। পানি কমায় এখন সবাই চলে যাচ্ছে। তাঁর পরিবার গত বৃহস্পতিবার বাড়ি ফিরেছেন। আশ্রয়কেন্দ্র স্থানীয় ইউপি চেয়ারম্যান সুফি আলম ঈদের পরদিন দুই কেজি করে চাল, চিড়া, মুড়ি, চিনি মোমবাতি, স্যালাইন দিয়েছেন। এরপর বিভিন্ন ব্যক্তির পক্ষ থেকে রান্না করা খিচুড়ি, চিড়া-মুড়ি, বিস্কুট দেওয়া হয়েছে। বাকিটা নিজেরাই করেছেন বন্যার্তরা।

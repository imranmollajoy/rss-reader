কিছুদিন আগে ওই নারী তাঁর চাওয়া কতটুকু যৌক্তিক, তা জানতে ইন্টারনেট ব্যবহারকারীদেরও শরণাপন্ন হন। বিষয়টি বেশ সাড়া ফেলে। যুক্তরাষ্ট্রভিত্তিক সামাজিক যোগাযোগমাধ্যম রেডিটের এআইটিএএইচ কমিউনিটিতে ওই নারী লিখেছেন, ‘ও (স্বামী) আমাকে বলেছে, ও চায় আমি চাকরি ছেড়ে গৃহিণী হয়ে থাকি। এ কথায় আমি খুব বিরক্ত হই। তবে সে আমাকে বোঝাতে চাচ্ছে, পরিবার ও সন্তানদের ভালোর জন্যই এমনটা বলছে। কারণ, ও ভালোভাবে আমাদের ভরণপোষণ করতে পারবে।’ এই পোস্টের শিরোনামে তিনি একটি প্রশ্ন ছুড়ে দেন, ‘আমাকে গৃহিণী হিসেবে দেখতে চাইলে, আমার স্বামীকে কোম্পানির অর্ধেক দিয়ে দিতে বলাটা কি আমার অন্যায় হয়ে গেছে?’

পিয়া চক্রবর্তী বলেন, ‘যদিও নিজের জন্মদিনের পরিকল্পনা নিজে করতে পছন্দও করেন না পিয়ার পরম। বন্ধুরা আয়োজন করে দিলে ওর খুব পছন্দ। আগের বেশ কয়েক বছরও আমরা বন্ধুরা মিলে তাঁর জন্মদিনের পরিকল্পনা করতাম। সেদিন কারা আসবেন, কী রান্না হবে, সবটাই আমরা আয়োজন করতাম। অতিথিদের নিমন্ত্রণ জানাতাম। কয়েক বছর ধরে এভাবেই জন্মদিনটা কাটায় সে। তবে এই উদ্‌যাপন ছোট করে হবে নাকি বড় করে, সেটা কাজের চাপের ওপর নির্ভর করে। তবে হ্যাঁ, খাওয়াদাওয়ার সঙ্গে কোনো আপস হয় না। যেমন পাঁঠার মাংসটা হবেই প্রতিবছর।’  
পরম ঘরনি আরও বলেন, ‘নায়ক গানবাজনা ভালোবাসেন। তাই জন্মদিনে এটা থাকেই। সবাই জানেন, শুটিংয়ের অবসরেও গানটা নিয়ে থাকতে ভালোবাসেন। আমরাও গান নিয়ে সময় কাটাই। জীবনের বড় একটা অংশ গান হয়ে উঠেছে। আমাদের কিছু ধরাবাঁধা গান আছে। সময় পেলেই গাই। এর মধ্যে রবীন্দ্রসংগীত, আধুনিক বাংলা গান, হিন্দি গানও আছে। সেগুলোই ঘুরিয়ে-ফিরিয়ে বিশেষ দিনে একসঙ্গে সবাই মিলে গেয়েছি।’

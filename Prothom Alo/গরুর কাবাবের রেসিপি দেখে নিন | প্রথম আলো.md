**সসের উপকরণ** : টমেটো সস ১ কাপ, ভিনেগার ৪ টেবিল চামচ, সয়া সস ১ টেবিল চামচ, রসুনবাটা ১ টেবিল চামচ, পানি আধা কাপ, কাঁচা মরিচকুচি ১ টেবিল চামচ, চিনি ৪ চা-চামচ, আদাবাটা ১ চা-চামচ, কর্নফ্লাওয়ার ২ টেবিল চামচ। সব উপকরণ একসঙ্গে মিশিয়ে জ্বাল দিলেই তৈরি হয়ে যাবে সস।

**কাবারের উপকরণ**: গরুর মাংস আধা কেজি, অয়েস্টার সস ২ টেবিল চামচ, আদার রস ২ টেবিল চামচ, সয়া সস ২ টেবিল চামচ, মাস্টার্ড সস বা শর্ষেবাটা ২ টেবিল চামচ, সাদা গোলমরিচের গুঁড়া ১ চা-চামচ।

**প্রণালি**: মাংস স্লাইস করে ধুয়ে নিতে হবে। পানি ঝরিয়ে মিট ম্যালেট দিয়ে মাংসগুলো পিটিয়ে নিন। যতটুকু সম্ভব পাতলা করে নিন। এবার ওপরের সব উপকরণ দিয়ে মেখে এক ঘণ্টা রেখে দিতে হবে। গ্রিল প্যানে গ্রিল করে নিন। এবার সস দিয়ে ২ মিনিট দমে রেখে পরিবেশন করুন।

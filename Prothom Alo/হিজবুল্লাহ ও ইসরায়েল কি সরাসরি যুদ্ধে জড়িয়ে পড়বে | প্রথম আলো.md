হিজবুল্লাহর সামরিক শক্তি ও দোরগোড়ায় তাদের উপস্থিতি বিবেচনায় গাজার হামাস থেকে হিজবুল্লাহকে ইসরায়েল তাদের অস্তিত্বগত হুমকি বলে মনে করে। জটিল এ পরিস্থিতি শুধু ইসরায়েলের ওপর নয়, মধ্যপ্রাচ্যে পশ্চিমাদের বৃহত্তর স্বার্থের ওপর ভয়ংকর চ্যালেঞ্জ তৈরি করছে।

বৈশ্বিক পরিসরে হিজবুল্লাহ সম্প্রতি তাদের যে সামরিক শক্তি প্রদর্শন করছে, সেটা তাদের অবস্থান সুদৃঢ় করার বদলে বরং পতনের একটা ক্ষেত্র তৈরি করতে পারে।

দৃশ্যমানভাবে তীব্র হওয়া উত্তেজনা ইসরায়েল ও হিজবুল্লাহর পাশাপাশি অবস্থান, কত দিন টেকসই থাকবে, তা নিয়ে উদ্বেগ তৈরি হয়েছে। সরাসরি যুদ্ধ এখন না–ও বাধতে পারে। কিন্তু আসন্ন দিনগুলোতে বড় কোনো সংঘাতের কালো ছায়া মধ্যপ্রাচ্যের আকাশে ঝুলছে।

এদিকে সাধারণ লেবাননি নাগরিকেরা যে প্রশ্ন নিয়ে সরগরম হয়ে পড়েছেন, যে সংঘাত ইসরায়েলের চেয়ে লেবাননের ওপর অনেক বেশি চাপ তৈরি করেছে সেটি থামানোর সময় কি হয়নি।

● **আলী হামাদে** লেবাননের *আনাহার* পত্রিকার সাংবাদিক

আরব নিউজ থেকে নেওয়া, ইংরেজি থেকে সংক্ষিপ্তাকারে অনূদিত

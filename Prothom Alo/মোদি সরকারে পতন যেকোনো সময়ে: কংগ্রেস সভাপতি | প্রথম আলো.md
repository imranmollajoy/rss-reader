খাড়গে বলেন, ‘আমরা তো চাইব সরকারটা চলুক। দেশের জন্য সেটা ভালো। আমরাও চাই একসঙ্গে দেশের জন্য কাজ করতে। দেশকে মজবুত করতে। কিন্তু আমাদের প্রধানমন্ত্রীর অভ্যাসটাই এমন যে যা ঠিকঠাক চলে, তাকে চলতে দেন না। তবে আমাদের পক্ষ থেকে বলতে পারি, দেশকে শক্তিশালী করার জন্য আমরা সরকারের সঙ্গে সহযোগিতা করব।’

খাড়গের এই মন্তব্যের পিঠে প্রতিক্রিয়া জানাতে বিজেপি ও শরিকেরা দেরি করেনি। তামিলনাড়ুর বিজেপি সভাপতি কে আন্নামালাই বলেছেন, ‘শপথ গ্রহণ অনুষ্ঠানের গণতান্ত্রিক আগ্রহ দেখার পরও যদি তাঁর মনে হয় সরকারটা পড়ে যাবে, বেশি দিন টিকবে না। তা হলে বলব, উনি মূর্খের স্বর্গে বাস করছেন।’

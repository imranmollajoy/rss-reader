আসন্ন শিক্ষাবর্ষে একাদশ শ্রেণিতে ভর্তির জন্য প্রথম দফায় আবেদনের ফল প্রকাশ করা হয়েছে আজ রোববার রাতে। প্রথম দফায় আবেদন করেছিল ১৩ লাখ ৩৫ হাজারের মতো। এর মধ্যে ভর্তির জন্য নির্বাচিত হয়েছে ১২ লাখ ৮৭ হাজারের মতো শিক্ষার্থী। বাকিরা প্রথম দফায় ভর্তির জন্য মনোনীত হয়নি।

আন্তশিক্ষা বোর্ড সমন্বয় কমিটির সভাপতি ও ঢাকা শিক্ষা বোর্ডের চেয়ারম্যান অধ্যাপক তপন কুমার সরকার বিষয়টি নিশ্চিত করেন। তিনি প্রথম আলোকে বলেন, যারা প্রথম দফায় ভর্তির জন্য মনোনীত হয়নি, তারা দ্বিতীয় দফায় ভর্তির চেষ্টা করতে পারবে।

এলাকাবাসী ও পুলিশ জানায়, ফতুল্লার মাহমুদপুর এলাকায় গোলাপ মিয়ার বাড়িতে ভাড়া থাকতেন নুর বানু ও বিলকিস বেগম। আজ সকালে উঠান ঝাড়ু দেওয়ার সময় লোহার খুঁটি ধরলে নুর বানু বিদ্যুৎস্পৃষ্ট হন। তাঁর চিৎকারে মেয়ে বিলকিস বেগম এগিয়ে এসে নুর বানুকে বাঁচানোর চেষ্টা করলে তিনিও বিদ্যুৎস্পৃষ্ট হন। আশপাশের লোকজন বিদ্যুতের সংযোগ বিচ্ছিন্ন করে তাঁদের উদ্ধার করেন। তবে ততক্ষণে মা-মেয়ে দুজনই প্রাণ হারিয়েছেন। পরে খবর পেয়ে ঘটনাস্থলে পুলিশ আসে।

‘মৌমাছি, মৌমাছি কোথা যাও নাচি নাচি, দাঁড়াও না একবার ভাই।’ কবিতার এই কথাগুলো নিয়ে যদি বলা হয় একবার দাঁড়িয়ে মৌমাছি ক্যানসারের জীবাণু শণাক্ত করতে পারে, তবে তা বিশ্বাসযোগ্য হবে? নতুন গবেষণা কিন্তু সেটাই বলছে। মৌমাছির ঘ্রাণশক্তি প্রবল। নতুন এক গবেষণায় দেখা গেছে, মানুষের শ্বাস–প্রশ্বাস শুঁকে ফুসফুসের ক্যানসারের জীবাণু শনাক্ত করতে পারে মৌমাছি। গবেষণাগারে ফুসফুসের ক্যানসারে আক্রান্ত ব্যক্তিদের নিশ্বাসে থাকা ক্ষীণ গন্ধও মৌমাছি শনাক্ত করতে পেরেছে বলে জানিয়েছেন যুক্তরাষ্ট্রের মিশিগান স্টেট ইউনিভার্সিটির কয়েকজন বিজ্ঞানী। সম্প্রতি বায়োসেন্সর অ্যান্ড বায়োইলেকট্রনিকস জার্নালে মৌমাছির ঘ্রাণশক্তি বিষয়ে একটি গবেষণাপত্রও প্রকাশ করেছেন তাঁরা।

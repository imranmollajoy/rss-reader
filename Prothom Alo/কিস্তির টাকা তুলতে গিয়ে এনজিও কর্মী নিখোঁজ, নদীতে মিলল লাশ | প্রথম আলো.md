থানা-পুলিশ সূত্রে জানা গেছে, গতকাল বুধবার সকালে এনজিওর ঋণের কিস্তির টাকা আদায় করতে বের হয়েছিলেন রাজু। কিন্তু সন্ধ্যা গড়িয়ে রাত হয়ে গেলে তিনি কিস্তির টাকা তুলে আর কার্যালয়ে ফেরেননি। এরপর এনজিওর কর্মকর্তারা ভাড়া বাসায় খোঁজ নিয়েও রাজুকে পাননি। পরে রাতে রাজুর স্ত্রী মমতাজ বেগম ক্ষেতলাল থানায় একটি সাধারণ ডায়েরি (জিডি) করেন। পুলিশ ও স্বজনেরা রাজুর সন্ধান করছিলেন। আজ সন্ধ্যা সাড়ে ছয়টার দিকে স্বজনেরা তুলসীগঙ্গা নদীর পিঁপড়াগাড়া এলাকায় রাজুর লাশ দেখতে পেয়ে থানায় খবর দেন। রাত আটটার দিকে ঘটনাস্থলে গিয়ে তাঁর লাশ উদ্ধার করে পুলিশ। লাশের সঙ্গে অর্ধলক্ষাধিক টাকা পাওয়া যায়।

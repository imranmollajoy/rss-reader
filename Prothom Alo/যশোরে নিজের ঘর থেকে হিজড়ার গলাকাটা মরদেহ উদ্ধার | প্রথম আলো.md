মনিরামপুর থানার ভারপ্রাপ্ত কর্মকর্তা (ওসি) এ বি এম মেহেদী মাসুদ বলেন, বৃহস্পতিবার রাত আটটার পর থেকে শুক্রবার সন্ধ্যা সাতটার মধ্যে যেকোনো সময় মঙ্গলীকে গলা কেটে হত্যা করা হয়েছে। খবর পেয়ে শুক্রবার রাত নয়টার দিকে তাঁর মরদেহ উদ্ধার করা হয়েছে। শনিবার সকালে ময়নাতদন্তের জন্য মরদেহ যশোর ২৫০ শয্যাবিশিষ্ট জেনারেল হাসপাতালের মর্গে পাঠানো হবে।

ওসি আরও বলেন, কী কারণে ওই হিজড়াকে হত্যা করা হয়েছে, তা এখনো পর্যন্ত জানা যায়নি। তবে ঘটনার সঙ্গে জড়িত ব্যক্তিদের গ্রেপ্তারের জন্য অভিযান চলছে। এ ব্যাপারে আইনি ব্যবস্থা প্রক্রিয়াধীন।

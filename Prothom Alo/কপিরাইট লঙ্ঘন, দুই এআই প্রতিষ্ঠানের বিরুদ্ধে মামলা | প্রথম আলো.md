সুনোর এক বিনিয়োগকারীও বিষয়টি স্বীকার করে জানিয়েছেন, কপিরাইট সংগীত ব্যবহার করলে পরবর্তীকালে ঝুঁকি তৈরি হতে পারে জেনেও এআই টুলকে প্রশিক্ষিত করতে এসব সংগীত ব্যবহার করা হয়। এ মামলার বিষয়ে ইউডিও বলছে, বিদ্যমান থাকা কোনো আধেয়কে (কনটেন্ট) নকল করার ইচ্ছা তাদের নেই। নিজস্ব প্রযুক্তির ওপর তাদের পূর্ণ আত্মবিশ্বাস রয়েছে। এমনকি এআই টুল ভবিষ্যতে গুরুত্বপূর্ণ ভূমিকা রাখবে বলে মত দিয়েছে ইউডিও। এ ছাড়া তাদের ফিল্টারিং ব্যবস্থা উন্নত করতে কাজ করা হচ্ছে, যাতে কোনো নকল আধেয় এই টুলের মাধ্যমে তৈরি না হয়। এদিকে সুনোর সিইও মাইকি সুলমান বলেন, ‘আমাদের প্রযুক্তি ট্রান্সফরমেটিভ। এটি এমনভাবে তৈরি করা হয়েছে যে টুলটির আউটপুট একেবারেই নতুন হবে।’

**সূত্র:** ইন্ডিয়ান এক্সপ্রেস

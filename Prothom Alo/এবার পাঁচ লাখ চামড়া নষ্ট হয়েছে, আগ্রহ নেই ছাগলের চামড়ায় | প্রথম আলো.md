**ছাগলের চামড়া নষ্টের দুই কারণ**

ছাগলের চামড়া প্রক্রিয়াজাতের পদ্ধতি কিছুটা আলাদা। ছাগলের চামড়া প্রক্রিয়াজাত করে, এমন ৪০ থেকে ৫০টা ট্যানারি প্রতিষ্ঠান একসময় রাজধানীর হাজারীবাগে ছিল। ২০১৭ সালে সাভারের হেমায়েতপুরে চামড়াশিল্প নগরীতে ট্যানারি স্থানান্তর হয়। তবে ওই সময় ছাগলের চামড়া প্রক্রিয়াজাতকারী অধিকাংশ ট্যানারি সেখানে যায়নি। বর্তমানে চামড়াশিল্প নগরীতে এ ধরনের মাত্র পাঁচ থেকে ছয়টি ট্যানারি রয়েছে।

শাহীন আহমেদ জানান, অল্প কয়েকটি ট্যানারি প্রতিষ্ঠানের পক্ষে এত পরিমাণ ছাগলের চামড়া কেনা ও প্রক্রিয়াজাত করা সম্ভব হয় না। ফলে বাজারে চাহিদা কম থাকায় এ ধরনের চামড়ার উপযুক্ত দাম পাওয়া যায় না।

অন্যদিকে, ট্যানারিতে ছাগলের প্রতিটি চামড়া প্রক্রিয়াজাত করতে এক হাজার টাকা পর্যন্ত খরচ হয়। তবে এই চামড়া বিক্রির সময় আবার ভালো দাম পাওয়া যায় না। এটিও ছাগলের চামড়া নষ্টের পেছনে আরেকটি কারণ বলে জানান বিটিএ সভাপতি। তিনি বলেন, ছাগলের চামড়া নষ্ট ঠেকাতে হলে এ জাতীয় ট্যানারি প্রতিষ্ঠানের সংখ্যা বাড়াতে হবে। এ ক্ষেত্রে সরকার বন্ধ হয়ে যাওয়া ট্যানারিগুলোকে অর্থায়নের মাধ্যমে পুনরায় চালুর সুযোগ দিতে পারে।

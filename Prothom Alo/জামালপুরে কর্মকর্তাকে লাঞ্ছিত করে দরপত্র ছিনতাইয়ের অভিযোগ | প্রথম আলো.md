সওজ জামালপুর কার্যালয় সূত্রে জানা গেছে, শেরপুর-জামালপুর বনগাঁও ব্রহ্মপুত্র সেতুর টোল আদায়ের ইজারার জন্য ১১ জুন দরপত্র আহ্বান করা হয়। গতকাল বুধবার দরপত্র বিক্রির শেষ সময় ছিল। আজ বৃহস্পতিবার দুপুর পর্যন্ত দরপত্র জমা দেওয়ার শেষ সময় ছিল।

সওজ বিভাগের সহকারী প্রকৌশলী মোবারক হোসেন বলেন, ‘দুপুর ১২টা ২০ মিনিটে একটি দরপত্র জমা হয়। বেলা সাড়ে ১২টার পর দরপত্রের বাক্স খুলে দরপত্রটি আমার রুমে নিয়ে আসা হয়। দরপত্রটি শেরপুর সার্কেল অফিসে পাঠানোর জন্য স্মারক নম্বর দেওয়াসহ দাপ্তরিক কাজ করার সময় ৬ থেকে ৭ জন দুর্বৃত্ত এসে আমাকে ধাক্কা দেয়। এ সময় তারা অফিস সহকারী লক্ষ্মী রানীসহ আমাকে লাঞ্ছিত করে দরপত্রটি ছিনিয়ে নিয়ে যায়। তবে আমরা ওই সব দুর্বৃত্তদের চিনতে পারি নাই।’

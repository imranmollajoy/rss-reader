অনুদান পাওয়া নারী উদ্যোক্তা ফারিয়া আবদিন প্রথম আলোকে বলেন, ‘তিন বছর ধরে আমি ফেসবুকের মাধ্যমে ব্যবসা পরিচালনা করছি। অনলাইনে আত্মকর্মসংস্থান তৈরির পাশাপাশি অন্যদের কর্মসংস্থানও করেছি। এই অনুদান ব্যবসার পরিধি বাড়াতে সাহায্য করবে।’

বাক্প্রতিবন্ধী উদ্যোক্তা ও চিত্রশিল্পী সাদিয়া আলম রাজশাহীতে অনলাইন ব্যবসা করছেন। তিনি প্রথম আলোকে বলেন, ‘শারীরিক প্রতিবন্ধীতা থাকার পরও আমি অনলাইনের মাধ্যমে আমার সৃজনশীলতাকে পুঁজি করে উদ্যোক্তা হয়েছি। প্রযুক্তিগত দক্ষতা ও সুযোগ পেলে আরও বড় আকারে কাজ করতে চাই। এই অনুদান প্রাতিষ্ঠানিক সক্ষমতা বাড়াতে সাহায্য করবে।’

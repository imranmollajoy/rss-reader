নিজেদের ইতিহাসে সেরা সময় কাটাচ্ছে যুক্তরাষ্ট্র ক্রিকেট দল। ২০১৯ সালের আগে কখনো আন্তর্জাতিক টি-টোয়েন্টি না খেলা এই দলটি বিশ্বকাপের আগে বাংলাদেশকে সিরিজ হারিয়েছে। এরপর বিশ্বকাপ ইতিহাসে নিজেদের প্রথম দুই ম্যাচ পেয়েছে জয়, যার একটি পাকিস্তানের মতো দলের বিপক্ষে।

এমনকি ভারত পাকিস্তানকে টপকে ‘এ’ গ্রুপের প্রথম দল হিসেবে সুপার এইটেও যেতে পারে তারা। তবে সে জন্য আজকে হারাতে হবে ভারতকে। কাজটা কঠিন। তবে ছন্দে থাকা দলটি একটা অঘটন ঘটিয়ে দিলে খুব বেশি বিস্ময়ের কিছু থাকবে না। যদি আজ যুক্তরাষ্ট্র ভারতকে হারিয়ে দিতে পারে, তাহলে কেমন হবে ‘এ’ গ্রুপের সমীকরণ।

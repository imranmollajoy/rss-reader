রোহিত শর্মার নেতৃত্ব টি-টোয়েন্টি বিশ্বকাপ জেতার পরও ঘুরেফিরে এসেছে ধোনির নাম। কাল রোহিত শিরোপা জেতার আগে এই ধোনিই ছিলেন ভারতের সর্বশেষ আইসিসি ট্রফি জেতা কোনো অধিনায়ক। ভারত সর্বশেষ টি-টোয়েন্টি বিশ্বকাপ জিতেছিল ২০০৭ সালে, নেতৃত্বে ছিলেন ধোনি। এরপর এই উইকেটকিপার ব্যাটসম্যানের নেতৃত্বে ভারত জিতেছে ২০১১ বিশ্বকাপ ও ২০১৩ চ্যাম্পিয়নস ট্রফি।

২০১৩ সালে জেতা চ্যাম্পিয়নস ট্রফিই ছিল গতকালের আগপর্যন্ত ভারতের জেতা সর্বশেষ ট্রফি। অর্থাৎ ১১ বছর পর শিরোপা–খরা ঘুচিয়েছে ভারত। আর শুধু টি-টোয়েন্টি বিশ্বকাপের কথা ধরলে ভারত শিরোপা জিতল ১৭ বছর পর।

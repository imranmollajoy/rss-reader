এরপর সাবেক মেয়র আ জ ম নাছির উদ্দীন যুগ্ম সম্পাদকের বিভিন্ন কথার বিরোধিতা করে বক্তব্য দেন। দুজন বক্তব্য রাখার সময় অপরজন পাশ থেকে তর্ক-বিতর্ক করতে থাকেন।

সম্মেলন প্রসঙ্গে রেজাউল করিম তাঁর বক্তব্যে বলেন, সম্মেলনের নামে টাকার ছড়াছড়ি কাম্য নয়। যেভাবে সংগঠন চলছে, সেভাবে চললে হবে না। গতানুগতিক সম্মেলন করে লাভ নেই। উপযুক্ত নেতৃত্ব আসছে কি না, বিভিন্ন থানা ও ওয়ার্ড কমিটিতে তা নিশ্চিত করতে হবে। হালুয়া-রুটির জন্য সংগঠন করবে, তা হবে না।

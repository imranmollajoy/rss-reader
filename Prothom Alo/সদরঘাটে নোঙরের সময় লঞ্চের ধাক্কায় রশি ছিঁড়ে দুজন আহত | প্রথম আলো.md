আহত যাত্রী সুমন খান প্রথম আলোকে বলেন, সকাল পৌনে আটটার দিকে দুই ছেলেমেয়ে ও স্ত্রীকে নিয়ে লঞ্চে ওঠার সময় আল সাফিন লঞ্চের রশি ছিঁড়ে তাঁকে ও লঞ্চের কেরানিকে আঘাত করে। রশিটি ছিঁড়ে সরাসরি তাঁর বুকে লাগে। তখন তিনি লঞ্চে পড়ে যান। এরপর আশপাশের লোকজন তাঁকে উদ্ধার করে হাসপাতালে নিয়ে যান। এমন ঘটনা যাতে আর না ঘটে, সেই দাবি জানান তিনি।

নৌ পুলিশের সহকারী পুলিশ সুপার আবু মোহাম্মদ দেলোয়ার হাসান বলেন, লঞ্চের রশি ছিঁড়ে আহত হওয়ার ব্যাপারে তাঁরা কোনো অভিযোগ পাননি। বিষয়টি তদন্ত করে দেখা হবে। তিনি বলেন, নৌপথের যাত্রীদের নিরাপত্তা নিশ্চিতে সর্বোচ্চ ব্যবস্থা নেওয়া হয়েছে। লঞ্চে অতিরিক্ত যাত্রী ও ছাদে যাত্রী বহন করা রোধে কাজ করছে নৌ পুলিশ। নদী ও পন্টুনে যাতে কোনো ধরনের দুর্ঘটনা ও অপরাধ না হয়, সে ব্যাপারে নৌ পুলিশ সতর্ক আছে।

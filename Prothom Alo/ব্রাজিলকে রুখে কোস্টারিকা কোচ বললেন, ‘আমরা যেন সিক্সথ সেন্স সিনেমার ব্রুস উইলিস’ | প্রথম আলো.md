ভিনিসিয়ুস জুনিয়র, রদ্রিগো, লুকাস পাকেতা, রাফিনিয়ারা মিলে কোস্টারিকার রক্ষণে ৯০ মিনিটজুড়ে শুধু খেলেই গেছেন। ৭৪ শতাংশ বলের দখল রেখেছে ব্রাজিল, কোস্টারিকার বক্সে ৫০ বারের বেশি বল স্পর্শ করেছে, গোল লক্ষ্য করে শট নিয়েছে ১৯টি। কিন্তু জিততে পারেনি। কোস্টারিকার রক্ষণভাগের খেলোয়াড়েরাও প্রশংসা পাবেন সে জন্য। ম্যাচ শেষে আলফারো তাই ‘যারা মধ্য আমেরিকার দেশটিকে কিছুই না ভেবেছিলেন’ তাদের ধুয়ে দিয়েছেন।

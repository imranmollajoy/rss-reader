সুরা লাহাব পবিত্র কোরআনের ১১১তম সুরা। লাহাব মানে অগ্নিশিখা। এই সুরায় বলা হয়েছে ইসলামের শত্রু আবু লাহাবের ধনসম্পদ ও উপার্জন কোনো কাজে আসবে না। সে ও তার স্ত্রী অগ্নিশিখায় জ্বলবে এমন বর্ণনা থাকায় সুরার নামটি এ রকম হয়েছে।

সুরা লাহাবের অর্থ:

পরম করুণাময় পরম দয়াময় আল্লাহর নামে

‘ধ্বংস হোক আবু লাহাবের দুই হাত! আর সে নিজে।

‘তার ধনসম্পদ ও উপার্জন তার কোনো কাজে আসবে না ।

‘সে জ্বলবে অগ্নিশিখায়,

‘আর তার জ্বালানি ভারাক্রান্ত স্ত্রীও,

‘যার গলায় থাকবে কড়া আঁশের দড়ি।’

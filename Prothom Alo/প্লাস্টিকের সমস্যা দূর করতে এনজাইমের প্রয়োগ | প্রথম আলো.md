লাইপসিশ শহরের দক্ষিণের কবরস্থানে ক্রিস্টিয়ান ও তাঁর এক সহকর্মী সেই এনজাইম খুঁজে পেয়েছেন। কম্পোস্টের মধ্যে সেটা পাওয়া গেছে। সেই এনজাইম আসলে গাছ থেকে পড়ে যাওয়া পাতার পচন ঘটায়।

সনেনডেকার বলেন, ‘এমন এক পাতার ওপরে মোমের স্তর রয়েছে, যাকে কাটিন লেয়ার বলা হয়। সেটা একধরনের পলিয়েস্টর। এটা একটা পলিমার, যার কাঠামো ঠিক পিইটি প্লাস্টিকের মতো এস্টার বন্ডের ওপর ভিত্তি করে তৈরি হয়েছে। অনেক জৈব প্লাস্টিকের মধ্যেও এমন বৈশিষ্ট্য দেখা যায়। এসব এনজাইম এতটাই অনির্দিষ্ট যে সেটি পলিয়েস্টার স্পেকট্রামের এক বিস্তীর্ণ রেঞ্জ শনাক্ত ও প্রক্রিয়াজাত করতে পারে। সেটা আমাদের সুবিধা ও সৌভাগ্যও বটে। কারণ, আমাদের প্লাস্টিকের সমস্যার জৈব জবাব পাওয়া গেছে।’

সেই এনজাইম কত দ্রুত প্লাস্টিক ভাঙতে পারে, ক্রিস্টিয়ান সনেনডেকার তা হাতেনাতে করে দেখাচ্ছেন। ৬০–৭০ ডিগ্রি তাপমাত্রায় এনজাইম মাত্র এক দিনেই পিইটি মোড়ক পুরোপুরি ভেঙে দিতে পারে। তখন শুধু মৌলিক উপাদানগুলো পড়ে থাকে। গবেষকেরা সেই এনজাইম পেয়ে খুব খুশি।

ক্রিস্টিয়ান সনেনডেকার বলেন, ‘আমরা সেটার নাম রেখেছি পিএইচএল সেভেন। অর্থাৎ পলিয়েস্টার-হাইড্রোলেজ-লাইপসিশ। এটা আমাদের পাওয়া ৯টির মধ্যে ৭ নম্বর এনজাইম। সেটা ছিল বিশেষ ক্ষমতাসম্পন্ন এনজাইম।’

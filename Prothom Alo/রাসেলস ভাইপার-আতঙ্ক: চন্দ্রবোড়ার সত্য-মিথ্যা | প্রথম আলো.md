অধ্যাপক এম এ ফয়েজের মতো বিশেষজ্ঞের নেতৃত্বে একটা টাস্কফোর্স তৈরি করে চন্দ্রবোড়ার চিকিৎসা, প্রশিক্ষণ এবং জনসচেতনতা তৈরি করা দরকার। মানুষ ভীত হয়ে নির্বিচার সাপ মারছে, এটা অবিলম্বে বন্ধ করা উচিত। কোথাও কোথাও জনপ্রতিনিধিরা সাপ মারার জন্য নগদ অর্থ পুরস্কার ঘোষণা করেছেন। এটাকে অপরাধ হিসেবে গণ্য করতে হবে। মনে রাখতে হবে, সাপ শুধু ইঁদুর খেয়ে আমাদের উপকার করে না, তার বিষও অনেক ওষুধের কাঁচামাল। হৃদ্‌রোগ, স্ট্রোক, রক্তচাপ নিয়ন্ত্রণকারী, এমনকি ব্যথানাশক নানা ওষুধ তৈরিতে সাপের বিষ ব্যবহার করা হয়। 

সাপের বংশবৃদ্ধিকে নিয়ন্ত্রণের জন্য প্রাকৃতিক ব্যবস্থার ওপর আমাদের নির্ভর করতে হবে। চিল, প্যাঁচা, শিয়াল, বনবিড়াল, বানর, গুইসাপ, বেজি ইত্যাদিসহ আরও বেশ কিছু প্রাণী রক্ষার জন্য প্রচারণা চালাতে হবে। 

\# লেখক ও গবেষক: <a href="/cdn-cgi/l/email-protection" class="__cf_email__" data-cfemail="5c323d2539393169696c641c3b313d3530723f3331">[email protected]</a>

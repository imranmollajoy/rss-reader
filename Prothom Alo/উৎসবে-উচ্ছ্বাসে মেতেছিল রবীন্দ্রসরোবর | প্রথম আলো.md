বিশেষ অতিথির বক্তব্য দেন সংস্কৃতি প্রতিমন্ত্রী নাহিদ ইজাহার খান। শুভেচ্ছা বক্তব্য দেন অভিনয়শিল্পী অরুণা বিশ্বাস। আলোচনার পরে কবিতা আবৃত্তি করেন তানভীন সুইটি, বিজরী বরকতউল্লাহ, হৃদি হক, দীপা খন্দকার, নাদিয়া আহমেদ ও শামীমা তুষ্টি।  
ইবান শাহরিয়ার সোহাগের পরিচালনায় চাঁদনী ও শাওনের নেতৃত্বে দলীয় নৃত্য পরিবেশন করেন সোহাগ ড্যান্স ট্রুপের সদস্যরা।

অনুষ্ঠানে শিল্পী আঁখি আলমগীর ‘আমার দুচোখ ভরা স্বপ্ন ও দেশ তোমার জন্য’, ‘ভালো আছি ভালো থেকো’, ‘মধু হই হই’, ‘বন্ধে মায়া লাগাইছে’সহ বেশ কয়েকটি গান গেয়ে শোনান।

চিত্রনায়িকা অঞ্জনা গেয়ে শোনান ‘ঢাকা শহর আইসা আমার’। গানের পরে আবার ছিল নাচের পালা। আশনা হাবিব ভাবনার পরিবেশনায় ছিল ‘নৃত্যছন্দে’ নামের সমবেত নৃত্য।  
শেষে ছিল তাহসান খানের গান। রাত তখন দশটার কাছাকাছি তাহসান ‘আমার চোখের দিকে তাকিয়ে দেখ’, ‘তুমি ছুঁয়ে দিলে মন’সহ তাঁর জনপ্রিয় গানগুলো গেয়ে মাতিয়ে তুলেছিলেন দর্শকদের।

বিনিয়োগের জন্য বেপজা অর্থনৈতিক অঞ্চলকে বেছে নেওয়ায় আলপেন বানিয়ান গার্মেন্টসকে ধন্যবাদ জানান বেপজার নির্বাহী চেয়ারম্যান আবুল কালাম মোহাম্মদ জিয়াউর রহমান। তিনি বলেন, বেপজা তৈরি পোশাক, বস্ত্র খাতসহ সব খাতকে বেপজা অর্থনৈতিক অঞ্চলে বিনিয়োগের জন্য স্বাগত জানায়। তবে অটোমোবাইল, ইলেকট্রিক্যাল, ইলেকট্রনিকসসহ তথ্যপ্রযুক্তি পণ্যের মতো বৈচিত্র্যময় খাতে বিনিয়োগকে বেশি উৎসাহিত করে।

চট্টগ্রামের মীরসরাইয়ে অবস্থিত বেপজা অর্থনৈতিক অঞ্চলে বিনিয়োগের জন্য এখন পর্যন্ত আলপেন বানিয়ান গার্মেন্টসসহ মোট ২৯টি প্রতিষ্ঠান চুক্তি করেছে। তাদের প্রস্তাবিত বিনিয়োগের পরিমাণ ৬৮ কোটি ৮০ লাখ মার্কিন ডলার। প্রতিষ্ঠানটি তৈরি পোশাকশিল্পের পাশাপাশি জুতা ও জুতার সরঞ্জাম, টেন্ট ও ক্যাম্পিংসামগ্রী, চুলের যত্নের পণ্য ও সরঞ্জাম, লুব্রিকেন্টস অয়েল, ডিসপোজেবল কাটলারি ইত্যাদি উৎপাদনের লক্ষ্যে প্রতিষ্ঠানগুলো চুক্তি সই করেছে।

সাইদা উরি বলেন, তিনি তাঁর মা-বাবাকে ফোনে কয়েকবার কল করেও পাচ্ছিলেন না। শেষবারের মতো পাঠানো খুদে বার্তায় তাঁর মা-বাবা লিখেছিলেন, তাঁরা দুই ঘণ্টার বেশি সময় ধরে হাঁটছেন।

পরে কনস্যুলার কর্মকর্তারা এবং ওই ভ্রমণ দলের এক সদস্য জানান, তাঁর মা-বাবা মারা গেছেন।

কোন কবরস্থানে মা-বাবাকে দাফন করা হয়েছে তা কনস্যুলার কর্মকর্তাদের সহযোগিতায় জানতে পেরেছেন সাইদা। যদিও সুনির্দিষ্ট করে কবরস্থানের ঠিক কোন জায়গাটিতে তাঁদের দাফন করা হলো তা জানতে পারেননি।

সাইদা বলেন, ‘অনেক প্রশ্ন আছে। আমাদের কিছু প্রশ্নের উত্তর খুঁজে বের করা দরকার।’

মা-বাবাকে কোথায় দাফন করা হয়েছে, তা দেখতে সৌদি আরবে যাওয়ার পরিকল্পনা করেছেন সাইদা উরি।

বিবিসিকে সাইদা আরও বলেন, ভ্রমণ কোম্পানিটি যথাযথ ভিসা ও নিবন্ধনপত্র সরবরাহ করবে বলেছিল; কিন্তু তা করতে তারা ব্যর্থ হয়েছে।

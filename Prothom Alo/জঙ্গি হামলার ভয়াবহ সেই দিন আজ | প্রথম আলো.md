দেশের ইতিহাসে সবচেয়ে বড় জঙ্গি হামলা হয়েছিল রাজধানীর গুলশানের হোলি আর্টিজান বেকারিতে। আট বছর আগে ২০১৬ সালের এই দিনে জঙ্গিরা অস্ত্রের মুখে বেকারিতে থাকা দেশি-বিদেশি নাগরিকদের প্রথমে জিম্মি করে।

হামলার ভয়াবহতা ও পরিস্থিতি বিবেচনায় সেই রাতে জিম্মিদের উদ্ধারে পুলিশের পাশাপাশি র‌্যাব, বিজিবি, নৌ কমান্ডো ও সেনাবাহিনী যুক্ত হয়। জঙ্গিরা গুলি করে ও কুপিয়ে রেস্তোরাঁয় আসা নারী, বিশ্ববিদ্যালয়ের শিক্ষার্থীসহ বিদেশি নাগরিকদের হত্যা করে। সেনাবাহিনীর কমান্ডো অভিযানের মধ্য দিয়ে পরদিন সকালে শেষ হয় ১২ ঘণ্টার শ্বাসরুদ্ধকর জিম্মিদশার।

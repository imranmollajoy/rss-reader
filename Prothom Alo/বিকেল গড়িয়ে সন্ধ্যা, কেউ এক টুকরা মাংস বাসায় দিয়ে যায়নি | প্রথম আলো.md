পুরোনো কাপড় পরেই জামিল চলে যায় ঈদের নামাজ পড়তে। খানিকক্ষণ পরে বিষণ্ন চেহারা নিয়ে ঈদের নামাজ পড়ে ফিরে আসে। ঘরে এসে কিছু না বলেই শুয়ে পড়ে বিছানায়। জামিলের মায়ের আর বুঝতে বাকি নেই, কোরবানি না দিতে পারায় ছেলের খুবই খারাপ লাগছে।

বেলা ১১টা বাজে। জামিল বাইরে গিয়ে দেখছে, মানুষ গরু কাটাকাটি নিয়ে খুবই ব্যস্ত। সে অপলক দৃষ্টিতে তাকিয়ে রইল, জামিলের অজান্তেই চোখের কোণে পানি জমে গেছে।

সে হয়তো ভাবছে, সবাই কত আনন্দ করছে, গরু কাটাকাটি করছে, আমি কেন পারছি না। আমার বাবা যদি আজ বেঁচে থাকতেন, তাহলে আমিও তাদের মতো গরু কাটাকাটি করতাম, ঈদের দিন আনন্দ করতাম। কেন আমার আব্বা বেঁচে নেই। এগুলো ভেবে হয়তো জামিল অনবরত কান্নাকাটি করছে।

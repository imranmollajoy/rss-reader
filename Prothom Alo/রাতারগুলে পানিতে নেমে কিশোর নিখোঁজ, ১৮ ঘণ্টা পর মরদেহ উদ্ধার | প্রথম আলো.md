সিলেটের জলাবন রাতারগুলের পানিতে নেমে নিখোঁজের ১৮ ঘণ্টা পর শামীম আহমদ (১৬) নামের এক কিশোরের মরদেহ উদ্ধার করা হয়েছে। আজ শনিবার দুপুর ১২টার দিকে মোটরঘাট এলাকা থেকে ওই কিশোরের মরদেহ উদ্ধার করে পুলিশ ও ফায়ার সার্ভিসের একটি যৌথ দল।

শামীম আহমদ সিলেট নগরের বাগবাড়ি এলাকার শাহজাহান আলীর ছেলে। গতকাল শুক্রবার সন্ধ্যা ছয়টার দিকে বন্ধুদের সঙ্গে রাতারগুল এলাকায় ঘুরতে গিয়ে পানিতে ডুবে নিখোঁজ হয় সে।

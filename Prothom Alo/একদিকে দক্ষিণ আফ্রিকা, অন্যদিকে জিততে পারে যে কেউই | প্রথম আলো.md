শেষ পর্যন্ত যে চারটি দল সেমিফাইনালে উঠে এল, তারা সবাই যে ফেবারিট ছিল, তা নয়। অস্ট্রেলিয়া, নিউজিল্যান্ড বা ওয়েস্ট ইন্ডিজের মতো শক্তিশালী দলের জায়গা হলো না! পাকিস্তানকে নিয়েও অনেকে আশাবাদী ছিল। বোঝাই যায়, টি-টোয়েন্টি এমন একটি সংস্করণ, যেখানে মাঝারি বা বড় দলের মধ্যে পার্থক্য খুব সামান্য। শুধু স্কিল নয়, মাঝসমুদ্রে যারা দঃসাহসী হতে পারে, এ খেলা তাদের জন্যও।

আফগানিস্তান সবাইকে চমকে দিয়েছে। ওদের দুর্দান্ত ওপেনিং জুটি, কার্যকর বোলিং এবং হার না মানার দৃঢ়প্রত্যয়। অন্যদিকে দক্ষিণ আফ্রিকার অনেক চড়াই–উতরাই পার হয়েও শেষ পর্যন্ত সব ম্যাচ জিতেই লড়াইয়ে টিকে থাকা। ব্যাটিংয়ে তাদের মতো করে জ্বলে উঠতে না পারলেও বোলিং আক্রমণ দারুণ।

জলবায়ু পরিবর্তনের উদ্বেগ আগের বছরের তুলনায় সবচেয়ে কম বেড়েছে সৌদি আরবের মানুষের। দেশটির উত্তরদাতাদের ২৫ শতাংশ এই ধরনের উদ্বেগের কথা জানিয়েছেন। এরপরই রয়েছে রাশিয়া (৩৪%), চেক প্রজাতন্ত্র (৩৬%) ও চীন (২৯%)।

জরিপে অংশগ্রহণকারীদের মধ্যে ৬৯ শতাংশ বলেন, বৈশ্বিক উষ্ণায়ন তাদের জীবনের সিদ্ধান্ত নিতে প্রভাব ফেলছে। তাঁরা কোথায় কাজ করবেন বা কোথায় থাকবেন কিংবা কী কিনবেন, এমন সব সিদ্ধান্তে প্রভাব ফেলছে বৈশ্বিক উষ্ণায়ন।

জলবায়ু পরিবর্তন-সংক্রান্ত উদ্বেগ মানুষের ভোট দেওয়া কিংবা পণ্য কেনার সিদ্ধান্তকে প্রভাবিত করবে—এমন মনে করার কারণ নেই বলে মন্তব্য করেন ইউএনডিপির প্রধান আচিম স্টেইনার। তিনি বলেন, জলবায়ু পরিবর্তন মোকাবিলায় বিভিন্ন পদক্ষেপ গ্রহণ সম্পর্কে মানুষের মধ্যে ধারণা হলো, ‘আমি বেশি করছি। কিন্তু অন্যরা এতটা করছে না। সুতরাং আমি কিছুই করব না।’ তিনি একে মানুষের ‘উপলব্ধিগত ব্যবধান’ বলে মন্তব্য করেন।

রংপুরে প্রতিবছর জুনের তৃতীয় সপ্তাহ থেকে বাজারে পাওয়া যায় হাঁড়িভাঙা আম। এই আম আঁশবিহীন, আঁটিও খুব ছোট। প্রতিটি আমের ওজন হয় ২০০-৩০০ গ্রাম। বড় আকারের এক মণ (তিনটিতে এক কেজি) আম পাইকারি বিক্রি হচ্ছে ২ হাজার ৮০০ থেকে ৩ হাজার ২০০ টাকায়। মাঝারি আকারের আম ২ হাজার ২০০ থেকে ২ হাজার ৪০০ টাকা। আর ছোট এক মণ আম বিক্রি হচ্ছে ২ হাজার থেকে ২ হাজার ২০০ টাকা। রংপুর সদর, মিঠাপুকুর উপজেলার বিস্তৃত এলাকার ফসলি জমি, বাগানসহ উঁচু-নিচু ও পরিত্যক্ত জমিতে চাষ হচ্ছে এই আম।

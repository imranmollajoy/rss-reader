সমাবর্তনে যাঁরা আবেদন করতে পারবেন, সে ব্যাপারে বিজ্ঞপ্তিতে বলা হয়েছে, ২০১৬, ২০১৭ ও ২০১৮ সালে স্নাতক বা স্নাতক (সম্মান) ডিগ্রি অর্জনকারী, ২০১৭, ২০১৮ ও ২০১৯ সালে স্নাতকোত্তর, এমবিবিএস, বিডিএস ও ডিভিএম ডিগ্রি অর্জনকারী এবং ২০১৭ থেকে ২০২২ সাল পর্যন্ত এমফিল, এমডি ও পিএইচডি ডিগ্রি অর্জনকারীরা রেজিস্ট্রেশন করতে পারবেন। তবে ২০১৬, ২০১৭ ও ২০১৮ সালে স্নাতক বা স্নাতক (সম্মান) ডিগ্রি অর্জনকারী এবং ২০১৭, ২০১৮ ও ২০১৯ সালে স্নাতকোত্তর ডিগ্রি অর্জনকারী, স্নাতক বা স্নাতক (সম্মান) অথবা স্নাতকোত্তর যেকোনো একটির জন্য রেজিস্ট্রেশন করতে পারবেন।

রেজিস্ট্রেশনের সময় প্রদত্ত ছবি, ই-মেইল ও মুঠোফোন নম্বর কনভোকেশন সুভ্যেনিরে প্রকাশ করা হবে বলেও জানানো হয় বিজ্ঞপ্তিতে। এ ছাড়া রেজিস্ট্রেশন-সংক্রান্ত বিস্তারিত তথ্য বিশ্ববিদ্যালয়ের ওয়েবসাইট থেকে জানা যাবে।

কোপা আমেরিকায় পেরু ও কানাডা ম্যাচের প্রথমার্ধে অতিরিক্ত গরমের কারণে জ্ঞান হারান এক লাইনসম্যান। সামাজিক যোগাযোগমাধ্যমে ছড়িয়ে পড়া ভিডিওতে দেখা যায়, প্রথমার্ধের খেলা চলার সময় সাইডলাইনে সতর্ক অবস্থানে থাকা লাইনসম্যান হুমবের্তো পানজোজ মুখ থুবড়ে পড়ে যান।\]

লাইনসম্যানকে এভাবে পড়ে যেতে দেখে সবার আগে ছুটে যান কানাডার গোলরক্ষক ম্যাক্সিমে ক্রেপেয়াও। এরপর ম্যাচ পরিচালনাকারী রেফারি মারিও এসকোবার ও খেলোয়াড়েরাও ঘটনাস্থলের দিকে ছুটে যান।

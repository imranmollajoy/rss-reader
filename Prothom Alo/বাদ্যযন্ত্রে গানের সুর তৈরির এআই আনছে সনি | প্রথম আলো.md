জাপানের টোকিও ও ফ্রান্সের প্যারিস থেকে সনি কম্পিউটার সায়েন্স ল্যাবরেটরিজের বিজ্ঞানীরা যৌথভাবে এআই মডেলটি তৈরি করছেন। গবেষকদের দাবি, নতুন এআই মডেলটি যেকোনো যন্ত্রের ধরন বুঝে দ্রুত সুর তৈরি করতে পারে। এর ফলে সংগীতশিল্পী, সংগীত প্রযোজক ও সংগীত নিয়ে যাঁরা কাজ করেন, তাঁরা দ্রুত বিভিন্ন যন্ত্রের মিউজিক্যাল ট্র্যাক সম্পর্কে জানতে পারবেন। শুধু তা–ই নয়, নির্দিষ্ট গানের যন্ত্রসংগীত তৈরি করা যাবে। এআই মডেলটি মূলত সংগীতশিল্পী বা সংগীত প্রযোজকদের সহকারী হিসেবে কাজ করবে।

ক্রেতারা বলছেন, তাঁরা অপেক্ষা করছেন দাম কমে কি না। তাই পাল্টা দাম না বলে অপেক্ষা করছেন। আজ রাত পর্যন্ত কেমন বিক্রি হয়, তা দেখেই বোঝা যাবে কাল-পরশু দাম কমবে, নাকি বাড়বে।

জিনাইদহ হরিণাকুণ্ড উপজেলা থেকে দুটি গরু নিয়ে এই হাটে এসেছেন শরিফুল আলম। এর মধ্যে বড় গরুটির দাম চাচ্ছেন ২ লাখ ৭০ হাজার টাকা। ক্রেতারা অবশ্য ১ লাখ ৮০ হাজার পর্যন্ত বলছেন, কিন্তু তিনি দিচ্ছেন না। একান্ত আলাপে এই বিক্রেতা প্রথম আলোকে বলেন, ২ লাখ টাকা হলে তিনি গরু বিক্রি করে দেবেন।

বেশি দামের কারণে বিরক্ত হয়ে বাসাবো এলাকার বাসিন্দা আহসানুল হক প্রথম আলোকে বলেন, আজ আর গরু কিনবেন না। দাম কমে কি না, সে জন্য অপেক্ষা করবেন।

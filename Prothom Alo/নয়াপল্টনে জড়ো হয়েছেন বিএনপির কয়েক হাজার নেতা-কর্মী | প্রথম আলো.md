দলের চেয়ারপারসন খালেদা জিয়ার মুক্তির দাবিতে বিএনপি গত বুধবার তিন দিনের কর্মসূচি ঘোষণা করে। প্রথম দিনে আজ শনিবার নয়াপল্টনে সমাবেশ হচ্ছে। এরপর আগামী ১ ও ৩ জুলাই  সারা দেশের সব মহানগর ও জেলা শহরে সমাবেশ হবে।

বিএনপির কার্যালয়কে পেছনে রেখে সমাবেশের  মঞ্চ তৈরি করা হয়েছে। মঞ্চে বিএনপির ভাইস চেয়ারম্যান বরকতউল্লাহ, নিতাই রায় চৌধুরী ও চেয়ারপারসনের উপদেষ্টা পরিষদের সদস্য জয়নাল উদ্দিন ফারুক, কেন্দ্রীয় নেতা শামসুর রহমান শিমুল বিশ্বাসসহ বিএনপির কেন্দ্রীয় ও অঙ্গসংগঠনের বিভিন্ন পর্যায়ের নেতারা উপস্থিত হয়েছেন।

বাংলাদেশ প্রকৌশল বিশ্ববিদ্যালয়ের (বুয়েট) উপাচার্য সত্যপ্রসাদ মজুমদারকে অবরুদ্ধ করলেন বিশ্ববিদ্যালয়ের কর্মকর্তা-কর্মচারীরা। পদোন্নতির নীতিমালা ইস্যুতে উপাচার্য হিসেবে শেষ কর্মদিবসে সত্যপ্রসাদ মজুমদারকে এ পরিস্থিতির মুখোমুখি হতে হলো।

বুয়েট ক্যাম্পাসে সত্যপ্রসাদ মজুমদারের কার্যালয়ে আজ সোমবার বিকেলে তাঁকে অবরুদ্ধ করেন কর্মকর্তা-কর্মচারীরা। ২০১৯ সালে আবরার ফাহাদ হত্যাকাণ্ডের পর তৎকালীন উপাচার্য সাইফুল ইসলামের স্থলাভিষিক্ত হয়েছিলেন সত্যপ্রসাদ মজুমদার।

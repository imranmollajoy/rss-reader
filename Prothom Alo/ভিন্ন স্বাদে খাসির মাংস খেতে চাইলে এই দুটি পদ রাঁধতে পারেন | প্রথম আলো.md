**মোতির উপকরণ:** খাসির মাংসের কিমা ৪০০ গ্রাম, আদা ও রসুনবাটা ২ চা–চামচ, কাঁচা মরিচবাটা ১ চা–চামচ, ধনেপাতাকুচি ১ চা–চামচ, ডিমের কুসুম ১টি, তেল ২ কাপ, বেসন ও লবণ প্রয়োজনমতো।

**মোতি তৈরির প্রণালি:** তেল বাদে বাকি সব উপকরণ একটি বোলে ভালোভাবে মেখে ছোট ছোট মোতির আকারে গড়ে সামান্য তেল মাখিয়ে ফ্রিজে ১০ মিনিট রাখুন। এবার ফ্রাই প্যানে তেল দিয়ে হালকা সোনালি রং করে ভেজে তুলে রাখুন।

**পোলাওয়ের উপকরণ:** চিনিগুঁড়া চাল ৫০০ গ্রাম, আদা ও রসুনবাটা ২ চা–চামচ, এলাচি ৫টি, দারুচিনি ২ টুকরা, তেজপাতা ৪টি, গুঁড়া দুধ আধা কাপ, পেঁয়াজ বেরেস্তা আধা কাপ, কাঁচা মরিচ ৬টি, ঘি ২ টেবিল চামচ, সয়াবিন তেল আধা কাপ, গরম পানি ১ লিটার ও লবণ স্বাদমতো।

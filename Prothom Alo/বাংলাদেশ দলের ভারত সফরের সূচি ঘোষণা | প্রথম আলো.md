সিরিজের দুটি টেস্ট আইসিসি টেস্ট চ্যাম্পিয়নশিপের অংশ। আগামী ১৯ সেপ্টেম্বর চেন্নাইয়ের এম চিদাম্বরম স্টেডিয়ামে প্রথম টেস্টটি শুরু হবে। দ্বিতীয় টেস্টের ভেন্যু কানপুর, শুরু হবে ২৭ সেপ্টেম্বর।

সফরের তিনটি টি-টোয়েন্টি ম্যাচ হবে ৬, ৯ এবং ১২ অক্টোবর। এই তিন ম্যাচের ভেন্যু ধর্মশালা, দিল্লি ও হায়দরাবাদ। আজ ভারতীয় ক্রিকেট বোর্ড (বিসিসিআই) এক বিজ্ঞপ্তিতে এ সূচি ঘোষণা করেছে।

বাংলাদেশের পর নিউজিল্যান্ডের বিপক্ষে তিন ম্যাচের টেস্ট সিরিজ খেলবে ভারত। ১৬ অক্টোবর দুই দলের প্রথম টেস্টের ভেন্যু বেঙ্গালুরু। ২৪ অক্টোবর পুনেতে শুরু হবে সিরিজের দ্বিতীয় টেস্ট। দুই দলের মুম্বাই টেস্ট শুরু হবে ১ নভেম্বর।

জানুয়ারি মাসে ভারত সফর করবে ইংল্যান্ড দল। ৫টি টি-টোয়েন্টি ও ৩টি ওয়ানডে সিরিজ খেলবে দুই দল। টি-টোয়েন্টি সিরিজের ম্যাচগুলো হবে ২২, ২৫, ২৮, ৩১ জানুয়ারি ও ২ ফেব্রুয়ারি। ভেন্যু চেন্নাই, কলকাতা, রাজকোট, পুনে ও মুম্বাই।

এরপর ৬, ৯ এবং ১২ ফেব্রুয়ারি ওয়ানডে সিরিজের ম্যাচগুলো হবে নাগপুর, কটক ও আহমেদাবাদে।

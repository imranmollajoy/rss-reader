যুক্তরাষ্ট্রের প্রতিষ্ঠান পিআর নিউজওয়্যারের তথ্যানুযায়ী, গ্রে ম্যাটার রোবোটিকসের জন্য সাড়ে চার কোটি ডলারের বি সিরিজ বিনিয়োগের নেতৃত্ব দিচ্ছে ওয়েলিংটন ম্যানেজমেন্ট। বিনিয়োগকারী হিসেবে রয়েছে এনজিপি ক্যাপিটাল, ইউক্লিডিয় ক্যাপিটাল, অ্যাডভান্স ভেঞ্চার পার্টনারস ও এসকিউএন ভেঞ্চার পার্টনারস। পাশাপাশি বর্তমান বিনিয়োগকারী থ্রিএম ভেঞ্চারস, বি ক্যাপিটাল, বো ক্যাপিটাল, ক্যালিব্রেট ভেঞ্চারস, ওসিএ ভেঞ্চারস ও সুইফ ভেঞ্চারস এই নতুন বিনিয়োগে যুক্ত আছে।

যুক্তরাষ্ট্রের আড়াই লাখ কোটি ডলারের উৎপাদনশিল্পে শ্রমিকের ঘাটতি প্রকট। সে কারণে ক্রয়াদেশের পাহাড় জমছে। শিল্পের কাজের মধ্যে অনেকগুলো বিপজ্জনক। অনেকগুলোতে আবার ব্যাপক প্রশিক্ষণের প্রয়োজন। ফলে ৩৮ লাখ শ্রমিকের পদ শূন্য থেকে যাচ্ছে। এই চ্যালেঞ্জ মোকাবিলায় কাজ করছে গ্রে ম্যাটার রোবোটিকস।

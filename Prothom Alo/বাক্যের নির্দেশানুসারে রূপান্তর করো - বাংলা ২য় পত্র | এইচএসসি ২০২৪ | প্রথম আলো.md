**প্রশ্ন:** উদারতা কৃপণদের ধর্ম নয়। (অস্তিবাচক)

**উত্তর:** অনুদারতা কৃপণদের ধর্ম।

**প্রশ্ন:** এ দেশ বড় বিচিত্র। (বিস্ময়বোধক)

**উত্তর:** কী বিচিত্র এ দেশ!

**প্রশ্ন:** কাজটা তোমার করা উচিত। (অনুজ্ঞাবাচক)

**উত্তর:** কাজটা তুমি করো।

**প্রশ্ন:** সূর্যোদয়ে আঁধার কেটে যাবে। (জটিল)

**উত্তর:** যদি সূর্যোদয় হয়, তবে আঁধার কেটে যাবে।

**প্রশ্ন:** যারা সংস্কৃতিবান, তারা শান্তিপ্রিয় হয়। (সরল)

**উত্তর:** সংস্কৃতিবানরা শান্তিপ্রিয় হয়।

**প্রশ্ন:** বিপন্নদের সেবা করা কর্তব্য। (অনুজ্ঞাসূচক)

**উত্তর:** বিপন্নদের সেবা করো।

**প্রশ্ন:** সাহিত্য জীবনের স্বাভাবিক প্রকাশ। (প্রশ্নবোধক)

**উত্তর:** সাহিত্য কি জীবনের স্বাভাবিক প্রকাশ নয়?

**প্রশ্ন:** রাঙামাটির প্রাকৃতিক দৃশ্য খুবই চমৎকার। (বিস্ময়বোধক)

**উত্তর:** বাহ! রাঙামাটির প্রাকৃতিক দৃশ্য কী চমৎকার।

**প্রশ্ন:** আশপাশে কোনো শব্দ নেই। (অস্তিবাচক)

**উত্তর:** আশপাশ সম্পূর্ণ নীরব।

**প্রশ্ন:** দুই মিনিট পর মেট্রোরেল এল। (যৌগিক)

**উত্তর:** দুই মিনিট অতিবাহিত হলো এবং  মেট্রোরেল এল।

**প্রশ্ন:** আইন মেনে চলা কর্তব্য। (অনুজ্ঞাসূচক)

**উত্তর:** আইন মেনে চলবে।

**প্রশ্ন:** আমি আশা ছাড়িতে পারিলাম না। (অস্তিবাচক)

**উত্তর:** আমি আশা করিয়া রহিলাম।

**প্রশ্ন:** যদিও সে অশিক্ষিত, তবুও সে দেশপ্রমিক। (যৌগিক)

**উত্তর:** সে অশিক্ষিত কিন্তু দেশপ্রেমিক।

**প্রশ্ন:** মাতৃভূমিকে সকলেই ভালোবাসে। (নেতিবাচক)

**উত্তর:** মাতৃভূমিকে কেউ ঘৃণা করে না।

**প্রশ্ন:** আমার কেনা বইটি খুব দামি। (জটিল)

**উত্তর:** আমি যে বইটি কিনেছি, সেটি খুব দামি।

**প্রশ্ন:** কেউ অন্ধের দুঃখ বুঝল না। (প্রশ্নবোধক)

**উত্তর:** কেউ কি অন্ধের দুঃখ বুঝল?

**প্রশ্ন:** পৃথিবী চিরস্থায়ী নয়। (অস্তিবাচক)

**উত্তর:** পৃথিবী ক্ষণস্থায়ী।

**প্রশ্ন:** লোকটি অত্যন্ত দরিদ্র। (বিস্ময়সূচক)

**উত্তর:** লোকটি কতই না দরিদ্র!

**প্রশ্ন:** যে সত্য কথা বলে, সবাই তাকে ভালোবাসে। (সরল)

**উত্তর:** সত্যবাদীকে সবাই ভালোবাসে।

**মোস্তাফিজুর রহমান, ***শিক্ষক, *বীরশ্রেষ্ঠ নূর মোহাম্মদ পাবলিক কলেজ, ঢাকা

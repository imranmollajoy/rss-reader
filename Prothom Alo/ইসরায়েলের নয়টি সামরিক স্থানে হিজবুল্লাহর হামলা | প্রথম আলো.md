একটি নিরাপত্তা সূত্রের ভাষ্য, ফিলিস্তিনের গাজায় গত অক্টোবরে যুদ্ধ শুরুর পর ইসরায়েলে গতকাল সবচেয়ে বড় হামলা চালিয়েছে হিজবুল্লাহ।

গাজা যুদ্ধের জেরে হিজবুল্লাহ ও ইসরায়েলের মধ্যে পাল্টাপাল্টি হামলার ঘটনা ক্রমবর্ধমানভাবে বাড়ছে। উভয় পক্ষ বলছে, তারা যুদ্ধের জন্য প্রস্তুত।

এদিকে আজ শুক্রবার লেবাননের বন্দর নগরী টাইরের পূর্ব দিকের একটি ভবনে হামলা হয়েছে। হামলায় একজন বেসামরিক নারী নিহত হয়েছেন। আহত হয়েছেন অনেকে। আহত ব্যক্তিদের মধ্যে অনেক শিশু আছে। লেবাননের দুটি নিরাপত্তা সূত্র এ তথ্য নিশ্চিত করেছে। ঘটনার বিষয়ে জানতে চাইলে ইসরায়েলি সামরিক বাহিনী বলেছে, তারা বিষয়টি খতিয়ে দেখছে।

এ ঘটনার আগে হিজবুল্লাহ এক বিবৃতিতে বলে, তারা ইসরায়েলের ছয়টি সামরিক অবস্থান লক্ষ্য করে কাতিউশা ও ফালাক রকেট ছুড়েছে।

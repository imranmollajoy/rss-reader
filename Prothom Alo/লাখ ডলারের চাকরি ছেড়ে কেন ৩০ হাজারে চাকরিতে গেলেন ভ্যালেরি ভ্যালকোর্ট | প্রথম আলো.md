ভ্যালকোর্ট গ্যাস্ট্রোনোমিকন নামের একটি প্রতিষ্ঠানের খোঁজ পান। তাদের তিন মাসের কোর্সে আবাসন, ভাষার ক্লাস অন্তর্ভুক্ত ছিল। এরপরই এই প্রতিষ্ঠানের পক্ষ থেকে মিশেলিন নামের একটি রেস্তোরাঁয় চার মাসের ইন্টার্নশিপের ব্যবস্থা করা হয়। তিনি আনুষ্ঠানিকভাবে ২০২২ সালের ডিসেম্বরে ফ্রান্সে চলে যান। প্যাস্ট্রি স্কুলে তিন মাসের খরচ ছিল ২৫ হাজার ডলার। তার কাছে ছিল ১০ হাজার ৭১৬ ডলার। এর সঙ্গে আরও ১ হাজার ৯২৯ ডলার প্রয়োজন আবাসনের জন্য। সেটিও সংগ্রহ করে ফেলেন।

ভ্যালকোর্ট তাঁর প্যাস্ট্রি ক্লাস পছন্দ করতেন, ‘এটি আমার কাছে সবচেয়ে মজার ছিল। আর দ্রুত বিশ্বজুড়ে বন্ধু তৈরি হচ্ছিল।’ তিনি মূলত সাত মাসের জন্য ফ্রান্সে থাকার পরিকল্পনা করেছিলেন। কিন্তু তাঁর ইন্টার্নশিপের সময় বাড়ানো হয়।

প্যাস্ট্রি সহকারী হিসেবে তাঁর দিন কাটছে ভালোই। এই জীবনে অনেক আনন্দিত তিনি। ভেলোকোর্ট প্রতি সপ্তাহে প্রায় ৪০ ঘণ্টা কাজ করেন। প্রতিবছরে পাঁচ সপ্তাহের জন্য ছুটি পান। ছুটির সময়ে পান বেতনও। নিজের পছন্দমতো কাজ বেছে নিতে পারার চ্যালেঞ্জটা ভালোভাবেই উতরে গেছে এই ফরাসি তরুণী। আগের চেয়ে বেতন বা আয় কম হলেও তিনি এতেই খুশি।

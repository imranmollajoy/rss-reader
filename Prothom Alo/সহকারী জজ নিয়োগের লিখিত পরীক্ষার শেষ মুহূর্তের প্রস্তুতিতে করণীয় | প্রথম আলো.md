সপ্তদশ বাংলাদেশ জুডিশিয়াল সার্ভিসের (বিজেএস) লিখিত পরীক্ষা আগামী ২০ জুলাই শুরু হবে। পরীক্ষা চলবে ৩১ জুলাই পর্যন্ত।

লিখিত পরীক্ষা নেওয়া হয় এক হাজার নম্বরের। প্রিলিমিনারি পরীক্ষার নম্বর কোনো কাজে না এলেও লিখিত পরীক্ষার নম্বর খুবই গুরুত্বপূর্ণ। লিখিত পরীক্ষায় ভালো নম্বর তুলতে পারলে চূড়ান্তভাবে ভালো ফলের আশা করা যায়।

সাধারণ অংশে ৪০০ নম্বর থাকে। বাংলা, ইংরেজি, গণিত, বিজ্ঞান, সাধারণ জ্ঞান (বাংলাদেশ ও আন্তর্জাতিক বিষয়াবলি) মিলিয়ে মোট চার দিনে চারটি পরীক্ষা হয়। এ অংশে অনেক শিক্ষার্থীর দুর্বলতা থাকে, যেহেতু অনার্সে থাকাকালীন আমরা দীর্ঘদিন এসব বিষয়ের পড়াশোনা থেকে দূরে থাকি। তাই শেষ সময়ে প্রতিদিন আইন অংশের পাশাপাশি সাধারণ অংশের জন্য সময় রাখা উচিত।

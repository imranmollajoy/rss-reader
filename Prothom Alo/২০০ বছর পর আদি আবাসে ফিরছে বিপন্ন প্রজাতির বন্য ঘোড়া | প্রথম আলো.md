কাজাখস্তানে এই প্রজাতিকে ফিরিয়ে আনার উদ্যোগ নানা কারণে গুরুত্বপূর্ণ। এটি দেশটির প্রকৃতি সংরক্ষণের বৃহত্তর প্রচেষ্টার অংশ। কারণ, এই প্রজাতির ঘোড়া নানা জাতের ঘাস খায়। ফলে এসব ঘাস বিস্তৃত অঞ্চলে ছড়িয়ে পড়ার সুযোগ পায়।

কাজাখস্তানের অ্যাসোসিয়েশন ফর দ্য কনভারসেশন অব বায়োডাইভার্সিটির প্রধান বিশেষজ্ঞ আলবার্ট সালেমগারিয়েভ বার্তা সংস্থা রয়টার্সকে বলেন, ‘(আমাদের জলা ও তৃণভূমিতে) এই ঘোড়াগুলো থাকাটা অত্যন্ত গুরুত্বপূর্ণ।’

প্রাগ চিড়িয়াখানার মুখপাত্র ফিলিপ ম্যাক বলেন, প্রজেওয়ালস্কির ঘোড়াকে কাজাখস্তানে পূর্বপুরুষদের আবাসস্থলে আনায় গবেষকেরা বেশ উৎসাহী। এই প্রজাতি স্বাভাবিক আবাসস্থল থেকে হারিয়ে যাওয়ার পেছনে এককভাবে মানুষ দায়ী নয়। তবে মানুষ এ প্রজাতির ঘোড়া শিকার করত। গৃহপালিত ঘোড়ার সঙ্গে এটির মিশ্রণ–প্রজনন ঘটাত। এসব কারণে স্বাভাবিক বাসস্থান থেকে প্রজাতিটি দ্রুত হারিয়ে গিয়েছিল।

প্রজেওয়ালস্কির ঘোড়ার মতো বিপন্ন প্রাণীদের আদি আবাসস্থল ফিরিয়ে দেওয়াটাই আধুনিক চিড়িয়াখানার সবচেয়ে বড় দায়িত্ব বলে মনে করেন প্রাগ চিড়িয়াখানার এই কর্মকর্তা।

সূত্র: ***বিবিসি ও রয়টার্স।***

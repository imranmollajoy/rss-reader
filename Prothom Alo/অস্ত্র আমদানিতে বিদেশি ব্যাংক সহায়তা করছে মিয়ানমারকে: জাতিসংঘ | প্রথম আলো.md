কেন্দ্রীয় ব্যাংকের এক বিবৃতি প্রকাশিত হয়েছে সামরিক সরকারের একটি সংবাদপত্রে। তাতে বলা হয়েছে, কেন্দ্রীয় ব্যাংক জাতিসংঘের বিশেষ দূতের প্রতিবেদনের বিষয়ে কঠোর আপত্তি জানাচ্ছে। এতে আরও বলা হয়, জাতিসংঘের এই প্রতিবেদন মিয়ানমারের বেসামরিক মানুষের স্বার্থ, মিয়ানমার ও অন্যান্য দেশের মধ্যকার সম্পর্কের দারুণ ক্ষতি করেছে।

রয়টার্সের প্রতিবেদনে বলা হয়েছে, মিয়ানমারের মানবাধিকারসংক্রান্ত জাতিসংঘের বিশেষ দূত টম অ্যান্ড্রুজ জানিয়েছেন যে দেশটি অস্ত্র, একাধিক উদ্দেশ্যে ব্যবহারযোগ্য প্রযুক্তি ও অন্যান্য সরঞ্জাম গত মার্চ পর্যন্ত ১২ মাসে আমদানি করছে, যার মূল্য ২৫ কোটি ৩০ লাখ ডলার। তিনি বলেন, যদিও মিয়ানমারের সামরিক সরকার যাতে সামরিক সরঞ্জাম কিনতে না পারে, আন্তর্জাতিক পর্যায়ে এমন চেষ্টা ছিল।

উপজেলা স্বাস্থ্য কমপ্লেক্সে অ্যান্টিভেনম দিয়ে চিকিৎসা শুরু করেন চিকিৎসকেরা। এ সময় স্বজনরা হাসপাতালের চিকিৎসা শেষ না করে স্থানীয় এক কবিরাজের কাছে নিয়ে সেখানে ‘পানপড়া’ খাওয়ানোর চেষ্টা করা হয়। এ সময় তানজিনার শারীরিক অবস্থা খারাপ হতে শুরু করে। তখন কবিরাজ তানজিনাকে ঢাকায় নিয়ে যাওয়ার জন্য পরামর্শ দেন। পরে স্বজনরা কবিরাজের বাড়ি থেকে আবারও উপজেলা স্বাস্থ্য কমপ্লেক্সে নিয়ে যায় তানজিনাকে। তবে হাসপাতালে নেওয়ার পথেই তাঁর মৃত্যু হয়।

হোমনা উপজেলা স্বাস্থ্য কর্মকর্তা রাশেদুল ইসলাম জানান, সাপে কাটার পর তানজিনাকে নিয়ে আসে স্বজনেরা। এ সময় তাঁকে অ্যান্টিভেনমের মাধ্যমে চিকিৎসা শুরু করা হয়েছিল। কিন্তু সেটি মাঝামাঝি পর্যায়ে থাকাকালে তাঁর পরিবারের লোকজন তাঁকে এক কবিরাজের কাছে নিয়ে যাওয়ার জন্য জোর করেন। একপর্যায়ে নিয়ে যান। পরে তানজিনাকে মৃত অবস্থায় আবার হাসপাতালে আনা হয়।

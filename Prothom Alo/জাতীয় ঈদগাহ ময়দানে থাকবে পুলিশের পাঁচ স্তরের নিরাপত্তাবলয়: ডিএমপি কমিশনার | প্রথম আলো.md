ডিএমপি কমিশনার হাবিবুর রহমান আরও বলেন, ‘জাতীয় ঈদগাহ ময়দানে নিরাপত্তার জন্য আমাদের সাধারণ ইউনিফর্ম পুলিশ, প্যাট্রোলিং পুলিশ, চেকপোস্ট, ড্রোন প্যাট্রোলিং, সাইবার প্যাট্রোলিং, সিসিটিভি ক্যামেরা ইত্যাদি বিভিন্নভাবে নিরাপত্তা নিশ্চিত করা হবে। এটি ছাড়া আমাদের সহায়তায় র‌্যাবের সদস্যরা থাকবেন। বিভিন্ন জায়গায় র‌্যাবের প্যাট্রোল থাকবে। আমরা আশা করি, আগামীকাল ঈদের জামাত সুন্দরভাবে অনুষ্ঠিত হবে।’

পুলিশ কমিশনার হাবিবুর রহমান জানান, জাতীয় ঈদগাহ ময়দানে সকাল সাতটায় ঈদের প্রধান জামাত অনুষ্ঠিত হবে। মহামান্য রাষ্ট্রপতি, মন্ত্রিপরিষদের সদস্যরা, কূটনৈতিক দলের সদস্যরা এবং বিশিষ্ট ব্যক্তিরা জাতীয় ঈদগাহ ময়দানে নামাজ আদায় করবেন। এ ছাড়া জাতীয় মসজিদ বায়তুল মোকাররমে  আলাদা পাঁচটি নামাজ আদায় করা হবে। যদি আবহাওয়া অনুকূলে না থাকে তাহলে এই জামাতও বায়তুল মোকাররমে স্থানান্তর হওয়ার সম্ভাবনা রয়েছে।

গত বুধবার জুনিগাকে গ্রেপ্তার করা হয়। এর আগে, তাঁর নেতৃত্বে সেনাবাহিনীর একটি ইউনিট বলিভিয়ার রাজধানী লা পাজের প্রধান চত্বরে জড়ো হতে থাকে। সেখানে বলিভিয়ার প্রেসিডেন্টের বাসভবন ও কংগ্রেস ভবনের অবস্থান। একটি সাঁজোয়া যান এসে প্রেসিডেন্টের বাসভবনের ধাতব ফটক ভেঙে ফেলার চেষ্টা চালায়।

সাইলেস বলেন, জুনিগার বিরুদ্ধে সন্ত্রাসী কর্মকাণ্ডের একটি অভিযোগ আনা হয়েছে। দোষী সাব্যস্ত হলে তাঁর ১৫ থেকে ২০ বছরের কারাদণ্ড হতে পারে। পাশাপাশি সশস্ত্র বিদ্রোহেরও একটি অভিযোগ আনা হয়েছে তাঁর বিরুদ্ধে, যার শাস্তি ৫ থেকে ১৫ বছরের কারাদণ্ড।

সিঙ্গাপুরে অনূর্ধ্ব-২১ এশিয়ান হকি ফেডারেশন কাপে (এএইচএফ) ছেলেদের বিভাগে টানা তৃতীয় জয় পেয়েছে বাংলাদেশ। তাতে টুর্নামেন্টের সেরা পাঁচে থাকা নিশ্চিত করে জুনিয়র এশিয়া কাপের চূড়ান্ত পর্বে খেলার ছাড়পত্রও পেয়েছে বাংলাদেশ।

আজ তৃতীয় ম্যাচে পিছিয়ে পড়েও থাইল্যান্ডের বিপক্ষে বাংলাদেশ জিতেছে ৪-২ গোলে। বাংলাদেশের পয়েন্ট ৯। ৫ দলের গ্রুপে বাংলাদেশই এখন শীর্ষে। ৬ পয়েন্ট করে পেয়েছে থাইল্যান্ড ও ইন্দোনেশিয়া। আজ বাংলাদেশের শেষ গ্রুপ ম্যাচ ইন্দোনেশিয়ার সঙ্গে। বড় কোনো অঘটন না হলে বাংলাদেশের সেমিফাইনাল খেলা নিশ্চিতই।

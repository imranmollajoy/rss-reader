বদরুল ও রেজাউলের ছোট ভাই ফিরোজ হোসেন প্রথম আলোকে বলেন, তাঁরা পাঁচ ভাই। ২৮ শতাংশ জমির ওপর তাঁদের বসবাস। সম্প্রতি তাঁদের বাবা মারা গেছেন। আজ তাঁদের বসতবাড়ির জমি ভাগাভাগি করা হচ্ছিল। এ সময় ভাগ নিয়ে তাঁদের মধ্যে বাগ্‌বিতণ্ডা হয়। একপর্যায়ে সেজ ভাই রেজাউল, চাচাতো ভাই কামরুল ও তাঁদের সমর্থকেরা দেশি ধারালো অস্ত্র নিয়ে মেজ ভাই বদরুলকে এলোপাতাড়ি কুপিয়ে পালিয়ে যায়। এতে রেজাউলের বাঁ হাতের রগ কেটে যায় ও মাথায় জখম হয়। তাঁকে উদ্ধার করে প্রথমে কুমারখালী উপজেলা স্বাস্থ্য কমপ্লেক্সে এবং পরে কুষ্টিয়া জেনারেল হাসপাতালে ভর্তি করা হয়। ফিরোজ হোসেন আরও বলেন, তাঁদের বড় ভাই মকবুল হোসেনের নেতৃত্বে এ হামলা হয়েছে। এ ঘটনায় তিনি থানায় মামলা করবেন।

তবে ঘটনার পর থেকেই অভিযুক্ত রেজাউল ইসলাম ও তাঁর সহযোগীরা পলাতক। সে জন্য তাঁদের বক্তব্য পাওয়া যায়নি।

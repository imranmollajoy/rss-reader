**পুডিংয়ের উপকরণ:** পানি দেড় কাপ, লেবুর রস সিকি কাপ, চিনি পৌনে এক কাপ, লবণ আধা চা–চামচ, কর্নফ্লাওয়ার ২ টেবিল চামচ, ঠান্ডা পানি ২ টেবিল চামচ ও ডিমের সাদা অংশ ৩টি।

**প্রণালি:** ইলেকট্রনিক বিটার দিয়ে ডিমের সাদা অংশ ভালো করে বিট করে নিন। সফট পিক (নরম তুলতুলে চূড়ার মতো উঠে আসবে, কিন্তু বিটার সরিয়ে নিলেই আবার সমান হয়ে যাবে) না হওয়া পর্যন্ত বিট করুন। কর্নফ্লাওয়ার অল্প ঠান্ডা পানিতে গুলিয়ে নিন। একটা পাত্রে পানি, লেবুর রস, চিনি, লবণসহ গুলিয়ে রাখা কর্নফ্লাওয়ার মিশিয়ে চুলায় দিন। প্রথমে মাঝারি, পরে ঢিমে আঁচে জ্বাল দিন। ক্রমাগত নাড়তে থাকুন। ঘন হয়ে এলে এতে ডিমের মিশ্রণটি দুই মিনিটের মতো ভালো করে নেড়ে মিশিয়ে নিন। কিছুক্ষণ পর সব ভালো করে মিশে গেলে নামিয়ে ছোট ছোট সার্ভিং বোলে ঢেলে ঠান্ডা করতে হবে।

ঠান্ডা পুডিংয়ের ওপর ফ্রিজে রাখা কাস্টার্ড সস ঢেলে পছন্দমতো সাজিয়ে পরিবেশন করুন। 

<sup>লেখাটি\ প্রথম\ আলোর\ বিশেষ\ ম্যাগাজিন </sup>*<sup>বর্ণিল\ খাবারদাবার\ ২০২৪</sup>*<sup>–এ\ প্রকাশিত</sup>

ঈদে এই কাজ করার বিষয়ে জানতে চাইলে মোহাম্মদ শামীম প্রথম আলোকে জানান, ঈদের দিন ঝুটের দোকান বন্ধ থাকে, কোনো কাজ থাকে না। আর গরুর মাংস কাটাকাটি করার কাজটি তিনি যেহেতু জানেন, তাই বসে না থেকে এ কাজটি করেন। তাতে তাঁর কিছু নগদ টাকা আয় হয়।

সারা দিনে কত টাকা আয় হয় জানতে চাইলে শামীম বলেন, গরুর মাংস কাটাকাটির ক্ষেত্রে পারিশ্রমিক ঠিক হয় সেই গরুর দামের ওপর। সাধারণত হাজারে ৫০-৬০ টাকা হিসাব ধরে চুক্তি করা হয়। এই হিসাবে এক লাখ টাকার গরু হলে তারা নেন পাঁচ হাজার টাকা। তিনি আরও বলেন, ‘আমরা এখন যাঁদের করছি,  কয়েক বছর ধরেই তাঁদের কেনা গরুর মাংস প্রস্তুত করে দিয়ে থাকি। তাঁদের এবার তিনটি গরু। এ জন্য আমাদের মোট ২৫ হাজার টাকা দেবে। এ ছাড়া অন্য চারটি গরু প্রস্তুত করতে ৯ থেকে ১২ হাজার টাকার চুক্তি হয়েছে।’

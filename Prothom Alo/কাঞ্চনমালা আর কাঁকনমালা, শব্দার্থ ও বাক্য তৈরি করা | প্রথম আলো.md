**প্রশ্ন: শব্দগুলোর অর্থ লেখো।**

আষ্টেপৃষ্ঠে, গর্দান, গর্জে ওঠা, স্বাদ, বিস্বাদ, পুঁটলি, ফরমাশ, ঘোর, আস্তাকুঁড়ে, ফুরসত, টনটন, চিনচিন, মায়াবতী, কাঁকন, রক্ষী, রাজপ্রাসাদ, পরস্পর।

**উত্তর**

**প্রদত্ত শব্দ  শব্দের অর্থ**

আষ্টেপৃষ্ঠে– সর্বাঙ্গে, সারা শরীরে।

গর্দান–      ঘাড়, গলা।

গর্জে ওঠা– হুংকার দিয়ে ওঠা।

স্বাদ–        খেতে ভালো লাগে এমন।

বিস্বাদ–     খেতে ভালো নয় এমন।

পুঁটলি–      বোঁচকা।

ফরমাশ–   হুকুম, আদেশ।

ঘোর–       অত্যন্ত, অনেক বেশি, গভীর।

আস্তাকুঁড়ে– ময়লা, আবর্জনা ফেলার জায়গা।

ফুরসত–    অবসর, অবকাশ, ছুটি।

টনটন–      যন্ত্রণা বোঝায় এমন অনুভূতি।

চিনচিন–    অল্প অল্প ব্যথা বা জ্বালা বোঝায়

                এমন শব্দ।

মায়াবতী–  দয়া, মমতা আছে যে নারীর।

কাঁকন–      হাতে পরার গয়না।

রক্ষী–       প্রহরী, সেনা।

রাজপ্রাসাদ–   রাজপুরী বা রাজবাড়ি।

পরস্পর–   একের সঙ্গে অন্যের।

**প্রশ্ন: নিচের শব্দগুলো খালি জায়গায় বসিয়ে বাক্য তৈরি করো।**

পরস্পরের, বিস্বাদ, আষ্টেপৃষ্ঠে, পুঁটলিটি, ফুরসত, টনটন

ক. তার হাতের রান্না এমন <u>       </u> যে মুখেই তোলা যায় না।

খ. বৃদ্ধ লোকটি তার <u>       </u> সযত্নে একপাশে রেখে দিল।

গ. লোকটির কাজের চাপ এত বেশি যে দম ফেলার <u>       </u> নেই।

ঘ. তার সমস্ত শরীর ব্যথায় <u>       </u> করছে।

ঙ. তারা দুজন <u>       </u> বন্ধু।

চ. গ্রামের মায়া ছেলেটিকে <u>       </u> বেঁধে রেখেছে।

**উত্তর**

ক. তার হাতের রান্না এমন <u>বিস্বাদ</u> যে মুখেই তোলা যায় না।

খ. বৃদ্ধ লোকটি তার <u>পুঁটলিটি</u> সযত্নে একপাশে রেখে দিল।

গ. লোকটির কাজের চাপ এত বেশি যে দম ফেলার <u>ফুরসত</u> নেই।

ঘ. তার সমস্ত শরীর ব্যথায় <u>টনটন</u>  করছে।

ঙ. তারা দুজন <u>পরস্পরের</u>  বন্ধু।

চ. গ্রামের মায়া ছেলেটিকে <u>আষ্টেপৃষ্ঠে</u> বেঁধে রেখেছে।

**খন্দকার আতিক,** *িশক্ষক,* উইল্​স লিট্​ল ফ্লাওয়ার স্কুল অ্যান্ড কলেজ, ঢাকা

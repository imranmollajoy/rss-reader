আর কে, জুড বেলিংহাম!

রিয়াল মাদ্রিদে যোগ দিতে না দিতেই ঘুরে দাঁড়ানোর ডিএনএ ভালোভাবেই শরীরে ঢুকিয়ে নিয়েছিলেন বেলিংহাম। গত মৌসুমে রিয়ালকে বেশ কয়েকটি ম্যাচ একক নৈপুণ্যে জিতিয়েছিলেন, পিছিয়ে পড়েও দলকে একাধিকবার ম্যাচে ফিরিয়েছিলেন।

গেলসেনকির্চেনের আউফশালকে স্টেডিয়ামে ইংল্যান্ডকে ইউরোয় টিকিয়ে রাখতে বেলিংহামকে ‘রিয়ালের বেলিংহাম’ হিসেবে আবির্ভূত হতে হতো। তবে এ ক্ষেত্রে একক নৈপুণ্যের চেয়ে যে শব্দ দুটি সবচেয়ে উপযুক্ত মনে হয়, তা হলো ‘ইনডিভিজুয়্যাল ব্রিলিয়ান্স’। বেলিংহাম সেটাই করে দেখালেন।

স্লোভাকিয়ার বিপক্ষে নির্ধারিত ৯০ মিনিটের পর যোগ করা সময়ের চতুর্থ মিনিট পর্যন্তও ১–০ ব্যবধানে পিছিয়ে থাকা ইংল্যান্ড যখন বিদায়ের প্রহর গুনছে, তখনই বাইসাইকেল কিকে বেলিংহামের গোল!

১–১ সমতা চলে আসা ম্যাচটা এরপর অতিরিক্ত সময়ে গড়াল। সেখানে জয়সূচক গোল করলেন অধিনায়ক হ্যারি কেইন। ঘুরে দাঁড়ানোর দারুণ এক গল্প লিখে ইংল্যান্ড পৌঁছে গেল কোয়ার্টার ফাইনালে।

আগামী শনিবার রাতে সেমিফাইনালে ওঠার লড়াইয়ে বেলিংহাম–কেইনদের প্রতিপক্ষ গতবারের চ্যাম্পিয়ন ইতালিকে বিদায় করা সুইজারল্যান্ড।

***বিস্তারিত আসছে...***
